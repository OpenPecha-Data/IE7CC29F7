༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W1KG16147 ImageGroup: 11KG16151
LCCN: n/a ISBN: n/a
Title:
 ཟུར་བཀོལ་བཞིའི་མཐའ་དཔྱོད་མཁས་པའི་མགུལ་རྒྱན།
zur bkol bzhi'i mtha' dpyod mkhas pa'i mgul rgyan/
Author:
 ཆོས་ཀྱི་རྒྱལ་མཚན་
chos kyi rgyal mtshan
Descriptor: In/a
Original Publication: gangs can khyad nor dpe tshogs/;v. 43
Place: Iha sal
Publisher: ser gtsug nang bstan die roying 'tshol bsdu phyogs syrig khang |
Date: 2009
Volume:
Total Volumes:
TBRC Pages:
Introductory Pages: n/a
Text Pages: n/a
Scanning Information: Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA. Comments: 12/2013

༄༅། ། ཟུར་བཀོལ་བཞིའི་མཐའ་དཔྱོད་མཁས་པའི་
མགུལ་རྒྱན་ཞེས་བྱ་བ་བཞུགས་སོ། །
རྗེ་བཙུན་ཆོས་ཀྱི་རྒྱལ་མཚན།
ཁྱད་ནོརན 
RETrsgs/
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་།

.༡༡
, ར { 
ན 
PRST
༩ ད 
ཀྱར ཀླུབས༌ 
བྱ
ཀྱི 
164
> G11 
ལ 15 
G 
བ 
DeSEISUSNESS 
13 ?
༣ otostoru 
༨ 
༨ ༢༨ 
བ དེ onབྱ དུ 
ཁུy
 129 
ལ 
EPOKSISSS 
བ Suisut 
བ 
PRECCOUŞness 
© ༄༅། ། 
%ཟུར་བཀོལ་བཞིའི་མཐའ་དཔྱོད་མཁས་པའི་
ཏི
 75 
CISKSSS 
cz
 མགུལ་རྒྱན་ཞེས་བྱ་བ་བཞུགས་སོ
?
go
༑
༑ 
༨ 
D2SCCUSASIS 
SOUSNESS
རྗེ་བཙུན་ཆོས་ཀྱི་རྒྱལ་མཚན
CVEC
225600
o 
grasso
PRECIOUSTASSO
ste
! 
au s 
ich 
PESCIOUSNESS :
die 
:31
mu
༢༡༡་
Besidu 
osso 
31 
:1
ASKESS 
31
1 : 
113 ཀྱང 
པ 
བ 
ཀྱི་ 
བ 
བ 
བ 
ར ༡༢ 
༡ 
གངས་ཅན་ཁྱད་ནོར་དཔེ་ཚོགས༡༤ ། ༠༡ཉིན 
པོད་ཕྲེང་ཞེ་གསུམ་པ།
* ད
༨༨༣༽ 
༣ ༤༣ 
ར | ། 
སྦྱ
ཁྱར 
བ 
ས 
འ

ਮਿਸ ਨਾਰਮਲ ਮੱਲ 1
ਸਿਆਸਾਨ ਸਨਮਾਨ

ག ་་་་་་གླེང་གཞི།
རབ་དཀར་གངས་རིའི་ཕྲེང་བས་ཡོངས་སུ་བསྐོར་ཞིང་འཛམ་གླིང་གོ་ལ་ཆེན་པོའི་སྤྱི་གཙུག་ཏུ་
ཆགས་པའི་མཐོ་སྒང་བོད་ཅེས་གྲགས་པའི་ས་ཡི་ཐིག་ལེར། ཕ་སྤྲེལ་རྒན་དང་། མ་བྲག་སྲིན་གཉིས་
ནས་མཆེད་པའི་བོད་མིའི་ཐོག་མ་བྱུང་བ་ནས་བཟུང་། སྐྱེ་བོ་རྣམས་ཀྱིས་རང་རང་གི་རྣམ་དཔྱོད་འདྲ་
མིན་གྱི་རྩལ་ལ་བརྟེན་ནས་རིག་པའི་གནས་ཅི་རིགས་གསར་གཏོད་དང་། འཕེལ་རྒྱས་གཏོང་མུས་སུ།
ལྷག་པར་དུས་རབས་བདུན་པའི་སྐབས་སུ་ས་གསུམ་ན་སྙན་པའི་གྲགས་པ་ཡོངས་སུ་ཁྱབ་པའི་ཆོས་ཀྱི་
རྒྱལ་པོ་སྲོང་བཙན་སྒམ་པོ་ཞེས་བྱ་བའི་སྐྱེས་མཆོག་གང་གི་མཁྱེན་བརྩེ་ནུས་པའི་བྱེད་ལས་ཉག་གཅིག་
གི་མཐུ་ལས། བོད་ཀྱི་ས་ཆེན་པོའི་ཁྱོན་ཀུན་ལ་ཁྱབ་པར་ནུས་ཤིང་། འཇིག་རྟེན་དང༌། འཇིག་རྟེན་
ལས་འདས་པའི་ཆོས་ཀྱི་གནས་ལུགས་མཐའ་དག་ཇི་བཞིན་སྟོན་པར་ནུས་པ། ཆེས་ངོ་མཚར་རྨད་དུ་
བྱུང་བའི་བོད་ཀྱི་ཡི་གེ་འདི་བཞིན་ཐོག་མར་སྲོལ་གཏོད་མཛད་ལ། སྐྱེ་རྒུའི་ཕན་བདེའི་གཞི་རྩ་ནང་
ཆོས་བོད་དུ་བསྒྱུར་འགོ་བརྩམས་པ་དང༌། དུས་རབས་བརྒྱད་པའི་ནང་ཆོས་རྒྱལ་ཁྲི་སྲོང་ལྡེ་བཙན་གྱིས་
བསམ་ ཡས་ སུ་ སད་མི་བདུན་ གྱིས་ཐོག་དྲངས་རབ་བྱུང་གི་སྡེ་དང་། སྒྲ་བསྒྱུར་སློབ་གྲྭ་ཐོག་མར་
བཙུགས་ནས་བློ་རིག་བཀྲ་བའི་ལོ་ཙཱ་བ་དུ་མ་གསོ་སྐྱོང་གནང་སྟེ། ཉེ་འབྲེལ་རྒྱལ་ཁབ་ཁག་ནས་ནང་
རིག་པ་གཙོ་བོར་གྱུར་བའི་རིག་གཞུང་སྙིང་བཅུད་སྣ་ཚོགས་ལྗོངས་འདིར་དར་སྤེལ་མཛད་དེ། ཤེས་
རིག་མཛོད་བརྒྱའི་སྒོ་འཕར་ཡངས་པོར་ཕྱེ་བ་ནས་བཟུང་། དུས་རབས་རིམ་པའི་ནང་ཡུལ་ཁམས་
འདིར་འཆད་རྩོད་རྩོམ་གསུམ་ལ་མངའ་བརྙེས་པའི་མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་ཇི་སྙེད་
བྱོན་པ་རྣམས་ཀྱིས་སྔ་ ཕྱིར་བོད་ཡིག་ཏུ་བསྒྱུར་ཅིང་གཏན་ལ་ཕབ་པ་དང༌། གསར་རྩོམ་མཛད་པའི་
བསྟན་བཅོས་ཐམས་ཅད་འུ་ཅག་ལྟ་བུས་ཚེ་གང་ངལ་བ་བསྟེན་ནས་བགྲངས་ཀྱང་བགྲང་བར་དཀའ་
བས། བོད་ཁུལ་གྱི་གསུང་རབ་གླེགས་བམ་ཐམས་ཅད་གཞི་གཅིག་ཏུ་བརྩིགས་ན་རི་རྒྱལ་ལྷུན་པོའི་

དཔངས་ལའང་སྐྱེངས་པ་སྟེར་ནུས་སོ་ཞེས་སྨྲས་ཀྱང་འུད་དུ་མི་ཆེ། དེ་ལྟ་བུའི་རྩ་ཆེའི་རིག་གཞུང་རྨོངས་
པའི་ནད་བརྒྱ་འཇོམས་པའི་སྨན་མཆོག་བདུད་རྩི་ལྟ་བུ་དེ་དག་གི་རོ་བཅུད་གངས་ཅན་པའི་ལུས་སེམས་
སུ་ཤོག་བུ་སྣུམ་ཚོས་བཞིན་དུ་སིམས་པ་ནས་བཟུང་། སྐྱེ་བོ་ཕལ་པ་དག་གི་བླང་དོར་འབྱེད་པའི་ཤེས་
རབ་ཀྱི་ཚད་ཀྱང་ཆེས་མཐོན་པོར་སོན་ཏེ་སྒོ་གསུམ་དགེ་བཅུའི་ལས་ལ་བརྩོན་པ་དང་། བྱམས་དང་སྙིང་
རྗེས་རྒྱུད་དུལ་ཞིང༌། ཡ་རབས་དང་གཤིས་བཟང་གི་མཛེས་སྡུག་རང་ཆས་སུ་ལྡན་པའི་མི་རིགས་ཁྱད་
འཕགས་ཅན་ཞིག་ཏུ་ཡར་རྒྱས་བྱུང་བའི་འབྲས་བུར། དེང་གི་དུས་སུའང་འཛམ་གླིང་ཤར་ནུབ་ལ་
གནས་པའི་སྲིད་འབྱོར་རིག་གསུམ་སྤྱི་དང་། ཡང་སྒོས་ཚན་རིག་རྩེར་སོན་གྱི་ཡུལ་གྲུ་དག་གི་མི་སྣ་
གྲགས་ཅན་རྣམས་ཀྱང་ཡུལ་འདི་དང་འདི་ཉིད་ཀྱི་རིག་གནས་ལ་བློ་ཁ་ཕྱོགས་ས་དང་། ཞིབ་འཇུག་བྱ་
ཡུལ་ཞིག་ཏུ་གྱུར་དོན་ཡང་དེ་ལྟར་ལགས།
འོན་ཀྱང་སེམས་ཅན་སྤྱི་མཐུན་གྱི་བསོད་ནམས་ཉམས་དམས་སུ་སོང་བའི་ཉེར་ལེན་ལས། ལོ་
བཅུའི་གོད་ཆགས་ཀྱི་ཁྲོད་དུ་སྟོང་གསུམ་ནོར་གྱིས་བཀང་སྟེ་ཡོན་དུ་ཕུལ་ན་ཡང་བླུ་ཐབས་བྲལ་བའི་
གངས་ལྗོངས་ཀྱི་ཁྱད་ནོར་ཏེ། གསུང་རབ་པར་ཤིང་དང་བཅས་པ་ཕལ་མོ་ཆེ་མེ་ལྷ་དང་ཆུ་ལྷའི་ཞལ་དུ་
ཕུལ་ཟིན་དག་ནི་བསྐྱར་གསོ་བྱ་རྒྱུའི་ནུས་མཐུ་རང་ཅག་སུ་ལའང་མེད་ལ། དུས་ངན་དེ་ལྟ་བུའི་ཁྲོད་
ནས་སྟེས་དབང་གིས་ད་ལྟ་ས་སྟེང་དུ་ལྷག་ལུས་གསུང་རབ་དག་ཀྱང་ཕལ་ཆེ་བ་དཔེ་རྒྱུན་དཀོན་རིགས་
ཤ་སྟག་ཏུ་གྱུར་སྟབས་དེང་སྐབས་རིག་གནས་དངོས་རྫས་ཀྱི་ལམ་ལུགས་གཞིར་བཟུང་བདག་སྲུང་བྱེད་
དགོས་རྐྱེན། རིག་གཞུང་དོན་གཉེར་བའི་སྤྱན་ལམ་དུ་བསྟར་མ་ཐུབ་པས་གསུང་རབ་ཀྱི་དགོས་པ་ཇི་
བཞིན་མ་གྲུབ་ཅིང་། དེ་བས་ཉེན་ཚབས་ཆེ་བ་ནི་འབྱུང་བཞི་སོགས་ཀྱི་གནོད་པས་ས་སྟེང་དུ་རྩ་བརླག་
མི་གཏོང་བའི་ངེས་པ་མེད་གཤིས། འདི་ཀུན་བདག་སྲུང་གནད་འཁེལ་བྱ་རྒྱུ་དེ་གཞན་ལ་འགེལ་ཐབས་
མེད་པའི་རང་ཅག་ཁོ་ནའི་འགན་འཁྲི་ཉིད་དུ་ངེས་སོ། ། ན་
དེར་བརྟེན་སེ་ར་ཐེག་ཆེན་གླིང་དང་ལྷ་ལྡན་གཙུག་ལག་ཁང་མཉམ་འབྲེལ་གྱིས་སེར་གཙུག་
ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ཞེས་པའི་ཚན་པ་ཞིག་ཆེད་དུ་བཙུགས་ནས་ད་བར་

བགྲང་བྱ་གསུམ་ལྷག་ཙམ་གྱི་རིང་ལ་ཕྱོགས་གཉིས་ནས་ཐུན་མོང་དུ་མ་ཐེབས་སྒོར་ས་ཡ་གསུམ་ལྷག་
ཙམ་བཏང་སྟེ་དཔེ་དཀོན་མྱུར་སྐྱོབ་དང་། དེང་སྐབས་སློབ་གཉེར་བའི་ཉེར་མཁོའི་ཆེད་དུ་གངས་ཅན་
ཁྱད་ནོར་ཞེས་པའི་དཔེ་ཚོགས་གསར་དུ་བསྒྲིགས་ཏེ་ད་ཕན་པོད་འཕྲེང་ཉིས་བརྒྱར་ཉེ་བ་པར་སྐྲུན་ཟིན་
པ་དང་། དགོན་སྡེ་དང་། སྤྱི་ཚོགས་ཀྱི་དཔེ་མཛོད་ཁང་བརྒྱ་ལ་ཉེ་བར་ཆ་ཚང་གཉིས་རེ་རིན་མེད་
འབུལ་ལམ་ཞུས་པ་ཕུད། དེ་བྱིངས་མ་གནས་ཙམ་གྱི་ཐོག་ནས་སྤུས་འཚོང་ཞུས་ཏེ། རྒྱལ་བསྟན་ལ་སྲི་
ཞུ་དང་རིས་མེད་སེར་སྐྱ་ཐོས་བསམ་ཅན་རྣམས་ཀྱི་ཐུགས་འདུན་སྐོང་ཐབས་ཞུ་མུས་སུ་ཡོད་པ་དང་།
འདས་པའི་ལོ་ཟླའི་ནང་ངོས་ཚོའི་ལས་གཞི་ལ་གོང་རིམ་འབྲེལ་ཡོད་ཚན་པ་ཁག་གི་དབུ་ཁྲིད་
ནས་གཟིགས་སྐྱོང་བླ་ན་མེད་པ་གནང་བ་དང༌། མཁྱེན་དཔྱོད་མཁའ་ལྟར་ཡངས་ཤིང་། ལྷག་བསམ་
དུང་ལྟར་དཀར་བའི་སྐྱེས་ཆེན་དུ་མས་ངོས་ཚོའི་ལས་ཀར་གདེང་འཇོག་ཚད་མེད་དང་། མ་ནོར་ལམ་
སྟོན། མ་དཔེ་མཁོ་འདོན་གནང་བ་སོགས་ཀྱིས་མཚོན། ང་ཚོར་ཕྱར་བ་གྲུ་འདེགས་ཀྱིས་ལྷད་མེད་རྒྱབ་
སྐྱོར་རོགས་རམ་གནང་བར་རྗེས་སུ་ཡིད་རངས་དང་། སྙིང་དབུས་ནས་ཐུགས་རྗེ་ཆེ་ཞེས་ཞུ་བ་དང་
ཆབས་ཅིག །འབྱུང་འགྱུར་ཡང་སེར་གཙུག་ནས་དགེ་ལུགས་གསུང་འབུམ་གཙོ་བོར་གྱུར་པའི་རིས་
མེད་གསུང་རབ་དཔེ་རྒྱུན་དཀོན་རིགས་དང་། ཞིབ་འཇུག་ཚན་པ་ཁག་དང་། སློབ་གྲྭ་ཁག་ལ་ཉེ་བོར་
མཁོ་བའི་རིག་གཞུང་དག་ཀྱང་རིམ་པས་པར་སྐྲུན་ཞུ་རྒྱུའི་འདུན་པ་སྙིང་བཅངས་སུ་ཡོད་པ་ལགས་ན།
ལྷག་བསམ་རྣམ་དཔྱོད་ཅན་གྱི་རིས་མེད་སེར་སྐྱ་ཀུན་ནས་མ་དཔེ་མཁོ་འདོན་དང་། ང་ཚོའི་ལས་ཀར་
རྩ་ཆེའི་ལམ་སྟོན་བཀའ་སློབ་མུ་མཐུད་ལྷུག་སྩོལ་ཡོད་པ་མཁྱེན་ཞེས་ཞུའོ། །
སེར་གཙུག་ནང་བསྟན་དཔེ་རྙིང་འཚོལ་བསྡུ་ཕྱོགས་སྒྲིག་ཁང་ནས།
སྤྱི་ལོ་༢༠༠༩ལོའི་ཟླ་བ་༦པའི་ཚེས་༧ལ།

ਸਵਰੂ 26 ਮੈਲ ਲਹਿ ਧਮਾਲ ਅਸਰ ਦਾ ਨਾਂ ਦਾ ਨਾਇਕ
ਲਈ ਰਸਤਾਨ ਹੀਂ ਕਰਨ ਦੇ ਸਮਰ 2018 ਤਕ ਉਥੇ
ਦਲ ਨੂੰ ਸਬਕ ਸਰਕਾਸ ਸਥਾਨ ਨੂੰ ਉਸ ਨੂੰ ਇਸ ਸਬ
ਮ ਨ ਨਾਲ ਸੜ ਰੁਖ਼ ਅਬਾਸ 10 15 /1784
12 ਆਮ ਤ ਮਾਮ ਲਈ ਪਰਮ ਸੰਤ
ਸਵੈ ਨ ਲਖਸ ਇਸ ਸੰਘਰਸ਼ ਵਿੱਚ ਮਸਤ
ਸਨ ਜਲ ਪਰਲ ਇਨ ਕਰੋ ਹਾਰ ਨਹੀਂ
ਸਾਈਨ | ਆਸ ਨ ਲ ਲੋਨ ਨੂੰ ਇਹ ਪਤਾਸਾਨੂੰ
ਇ ਉਹ ਨੂੰ ਭੁਲਾ ਸ ਸ ਸ ਸ ਸ ਸ ਲਓ7 ਨਵੇਂ
ਕਰਨ ਨਾਲ ਆਈ 7 ਸਮ 9 ਸਲਮ 'ਵਨ ਨੂੰ 15
2 . Liritu . % ਉcਕ੬ Ek Baba , ry , ਨੂੰ ਉਸ
ਇਤੋਂ ਲਾਵਾ ਸਥਾਨ ਆਮ ਨ ਨ ਨ :

དཀར་ཆག
1:|: ༡ :: དཀར་ཆག་ ་
དགེ་འདུན་ཉི་ཤུ་བསྡུས་པ་རྗེས་གནང་དང་ཞུགས་གནས། . . （༡)
ཉན་ཐོས་ཀྱི་དགེ་འདུན་ལ་དབྱེ་ན་དང་པོ་ཆགས་བྲལ་སྔོན་སོང་བཤད་པ།（༡)
མཐར་གྱིས་པའི་ཉན་ཐོས་ཀྱི་དགེ་འདུན་བཤད་པ། ............ （༢）
ཉན་ཐོས་ཅིག་ཅར་བའི་དགེ་འདུན་བཤད་པ། . ..……......... （༩）
དགེ་འདུན་ཉི་ཤུའི་སྡོམ་ཚིག་བཤད་པ།… . .. ..…................(༡༡)
ཞུགས་གནས་ཀྱི་རྣམ་གཞག་བློ་གསལ་བགྲོད་པའི་ཐེམ་སྐས། “（༡༣）
མཆོད་བརྗོད་དང་ཞུགས་གནས་བཤད་པའི་དགོས་པ་བསྟན་པ། (༡༣）
རྒྱུན་ཞུགས་ཞུགས་པ་བཤད་པ།……...........….........….………..............(༡༤
རྒྱུན་ཞུགས་འབྲས་གནས་བཤད་པ། . ..…..……...............……....(༡༩)
ཕྱིར་འོང་ཞུགས་པ་བཤད་པ། ..…........…....…..… ..............…… ...(༣༦)
ཕྱིར་འོང་འབྲས་གནས་བཤད་པ། .....…....................…........(༣༨)
ཕྱིར་མི་འོང་ཞུགས་པ་དང་འབྲས་གནས་བཤད་པ།་་་་་་༌༌་(༤༡)
དགྲ་བཅོམ་ཞུགས་པ་དང་འབྲས་གནས་བཤད་པ། ...….. ........(༦༤)
སྤང་བྱ་རིམ་གྱིས་པ་སོགས་ཞུགས་གནས་གང་ལ་བཞག་པ་བཤད་པ། ...(༨༠）
སྤང་བྱ་ཅིག་ཅར་བ་དང་དེ་ཞུགས་གནས་གང་ལ་བཞག་པ་བཤད་པ། ...(༨༨）
ཞུགས་གནས་བརྒྱད་རང་རྒྱལ་ལ་བཞག་ཏུ་རུང་མི་རུང་བཤད་པ། .. .(༩༣）
དགེ་སྦྱོང་ཚུལ་གྱི་འབྲས་བུ་ལ་བཞི་འཇོག་པའི་རྒྱུ་མཚན་བཤད་པ། .. .(༩༥）
མཇུག་གི་དོན་བཤད་པ། ་༌་་་་་་་་་་་ . . ….…...........(༩༦）
བསམ་གཟུགས་ཟིན་བྲིས། ..….…. ….....…...............…....(༩༩）
བསམ་གཏན་དང་གཟུགས་མེད་ལ་གང་གིས་ཐོབ་བྱེད་ཀྱི་རྒྱུ་བཤད་པ། （༩༩）

དཀར་ཆག
གང་ཐོབ་པར་བྱ་བའི་ངོ་བོ་བཤད་པ།. …… .....….........…....(༡༠༤
བསམ་གཏན་གྱི་ཡན་ལག་དང་གཟུགས་མེད་ཀྱི་དམིགས་རྣམ་བཤད་པ། ད་
..... ..……. ............…. ........ ......... ..༌་་་་（༡༠༧）
དེ་དག་བསྒོམས་པའི་འབྲས་བུ་བཤད་པ། ... . ....... (༡༡༧)
ཐོབ་པའི་རྟགས་བཤད་པ།….……....... ... ..…... . . .. （༡༡༨）
དྲང་ངེས་མཐའ་དཔྱོད། . ….….. . ...... ..... ..(༡༡༩）
མཆོད་བརྗོད་དང་རྩོམ་པར་དམ་བཅའ་བཤད་པ། ..…. .. .(༡༡༩）
མདོ་སྡེ་དགོངས་འགྲེལ་སྒྲ་ཇི་བཞིན་བ་ལ་བརྟེན་ནས་དྲང་ངེས་འབྱེད་པ་་་་༌་
སེམས་ཙམ་པའི་ལུགས་བཤད་པ། . .… ….. …. .... .... ..（༡༢༠）
འགལ་སྤོང་གི་དྲི་བ་བཤད་པ། ....….…........…..... …….......（༡༢༠）
འགལ་བ་དེ་སྤོང་བའི་ལན་བཤད་པ། ..….................…...…...（༡༣༠)
མཚན་ཉིད་ངོ་བོ་ཉིད་མེད་པ་བཤད་པ། ....…..… .…... .…....…..（༡༣༢)
ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་བཤད་པ། .... … ….(༡༣༩）
གཞན་དབང་དོན་དམ་པ་ངོ་བོ་ཉིད་མེད་པར་བཤད་པ། . ..... ་་་（༡༤༣)
ཡོངས་གྲུབ་དོན་དམ་པར་ངོ་བོ་ཉིད་མེད་པར་བཤད་པ་ ། ་་་་་་་（༡༤༦)
དེ་དག་གི་དཔེ་བཤད་པ། . ....…… .... 
་༌༌་་་་༌༌༌༌༌༌་༌༌（༡༥༢)
གང་ལ་དགོངས་ནས་མ་སྐྱེས་པ་སོགས་སུ་གསུང་པ་བཤད་པ། . . （༡༥༤
ངོ་བོ་ཉིད་གསུམ་གྱི་ངོ་བོ་ངོས་འཛིན་བཤད་པ། . ...... （༡༥༦)
གཞན་དབང་གི་ངོ་བོ་ངོས་འཛིན་བཤད་པ། ...…….... ... .（༡༥༧)
ཡོངས་གྲུབ་ཀྱི་ངོ་བོ་ངོས་འཛིན་བཤད་པ།….………..…….... …..…… （༡༥༧)
དེ་དག་གིས་གྲུབ་པའི་དོན་བཤད་པ། .. 
•( ༡༧༤

དཀར་ཆག
མདོའི་ཚིག་དོན་ཅུང་ཟད་བཤད་པ། . . 
•• • • •: ༡༧ན0
རང་ལུགས་བཤད་པ། .… …..…………................………….........… .(༡༧༨）
འཁོར་ལོ་ཐ་མ་ངེས་དོན་དུ་སྟོན་པའི་མདོའི་ཚིག་དོན་བཤད་པ། .. .( ༡༨༡)
ཤིང་རྟ་ཆེན་པོ་རྣམས་ཀྱི་དྲང་ངེས་ཀྱི་འདོད་ཚུལ་བཤད་པ། . .. （༡༩༩）
དེའི་དོན་ཇི་ལྟར་འགྲེལ་བའི་ཚུལ་བཤད་པ། . . ་་་་་་་་་་་་་(༢༠༤)
འཁོར་ལོ་དང་པོ་ལས་ཕྱི་རོལ་གྱི་དབང་དུ་བྱས་པའི་གཟུང་འཛིན་གཉིས་་་་་་
གསུངས་པ་དྲང་དོན་དུ་འགྲེལ་བའི་དགོངས་གཞི་བཤད་པ། ... （༢༡༡)
བློ་གྲོས་མི་ཟད་པའི་མདོ་སྒྲ་ཇི་བཞིན་པ་ལ་བརྟེན་ནས་དྲང་ངེས་འབྱེད་པ་དང་
ལེགས་ལྡན་འབྱེད་ཀྱི་ལུགས་བཤད་པ། . .…...…. . … …......(༢༡༩)
ཞི་འཚོ་ཡབ་སྲས་ཀྱི་ལུགས་བཤད་པ། . .….......….… .….. ....(༢༢༩）
འཕགས་སེང་གི་ལུགས་བཤད་པ། ……………… ….. …............. .(༢༥༡)
འཇུག་བྱང་སྨོན་ཚིག་བཤད་པ།.… .....…...... ....….........( ༢༥༦)
དགེ་འདུན་ཉི་ཤུའི་མཐའ་དཔྱོད། ....... ......(༢༥༧)
མཚོན་བྱེད་དཔེ་ཡི་དགེ་འདུན་བཤད་པ་ལས་དགེ་སྦྱོང་ཚུལ་གྱི་འབྲས་བུའི་་་་
རྣམ་གཞག་བཤད་པ། .. . ....................（༢༥༧)
གཉིས་པ་དེ་ལ་གནས་པའི་གང་ཟག་གི་རྣམ་གཞག་བཤད་པ། .……… (༢༧༣)
ཞུགས་འབྲས་ཀྱི་རྣམ་གཞག་སྤྱིར་བསྟན་པ།་་་་.. ... ... ..（༢༨༠）
རྒྱུན་ཞུགས་ཞུགས་པ་བཤད་པ། .….......་ ..........….............（ ༣༠༡)
རྒྱུན་ཞུགས་འབྲས་གནས་བཤད་པ། …...… 
•••( ༢༠༢
སྤང་བྱ་ཅིག་ཅར་བའི་རྒྱུན་ཞུགས་ཞུགས་གནས་བཤད་པ། ...... ( ༣༠༤
སྤང་བྱ་རིམ་ཅན་པའི་རྒྱུན་ཞུགས་ཞུགས་གནས་བཤད་པ། ...... （༣༠༧)
3

དཀར་ཆག
ཕྱིར་འོང་ཞུགས་གནས་བཤད་པ་ལས་གཞན་གྱི་འདོད་པ་དགག་པ། -（༣༡༣）
རང་ལུགས་ལ་ཕྱིར་འོང་ཞུགས་པ་དང་དེའི་འབྲས་གནས་བཤད་པ། （༣༢༡)
ཕྱིར་མི་འོང་ཞུགས་གནས་བཤད་པ་ལས་གཞན་གྱི་འདོད་པ་དགག་པ།（༣༢༣）
རང་ལུགས་ལ་ཕྱིར་མི་འོང་ཞུགས་པ་དང་དེའི་འབྲས་གནས་བཤད་པ།（༣༣༤
གནས་གཙང་དུ་སྐྱེ་བ་ལ་བསམ་གཏན་གྱི་སྤེལ་སྒོམ་བྱེད་དགོས་ཚུལ་བཤད་པ།།
...……….…..…….…...…..............….……….....….……… .….. ..(༣༤༢)
དགྲ་བཅོམ་ཞུགས་གནས་བཤད་པ་ལས་གཞན་གྱི་འདོད་པ་དགག་པ།（༣༥༣）
རང་ལུགས་ལ་དགྲ་བཅོམ་ཞུགས་པ་བཤད་པ་དང་དེའི་འབྲས་གནས་བཤད་་་་
པ། ..............…………......……….....……..…………….…. …… ………………………. (༣༥༥）
གཉིས་པ་མཚོན་བྱ་དོན་གྱི་དགེ་འདུན་བཤད་པ།…… … .. …………..(༣༥༨）
མཚོན་བྱ་དོན་གྱི་དགེ་འདུན་གྱི་དབྱེ་གཞི་བཤད་པ། ..…..…...…....（༣༦༨）
བསམ་གཟུགས་མཐའ་དཔྱོད། ་.…...….. .… . ..（༣༧༣）
གང་ལ་སྐྱེ་བའི་ལུས་རྟེན་བཤད་པ།…….…………… ..… .… ….…. ………...(༣༧༣）
གང་ལས་སྐྱེས་པ་སེམས་རྟེན་བཤད་པ། .. .…. ..……..………… ....(༣༨༥）
རང་ལུགས་བཞག་པ་ནི་བསམ་གཏན་གཟུགས་མེད་ཀྱི་དངོས་གཞིའི་སྙོམས་་་་་
འཇུག་གཤད་པ། ...... ...
གཉིས་པ་ལ་ཉེར་བསྡོགས་ཀྱི་རྣམ་གཞག་སྤྱིར་བསྟན་པ། . . .….....(༤༠༤)
གཉིས་པ་བསམ་གཏན་དང་པོའི་ཉེར་བསྡོགས་བྱེ་བྲག་ཏུ་བཤད་པ།..(༤༠༥）
ཞི་གནས་སྒྲུབ་ཚུལ་དབུས་མཐའ་ལས་གསུང་ཚུལ་དང་མདོ་སྡེ་རྒྱན་དང་ཀུན་་་་
བཏུས་ལས་གསུང་ཚུལ་བཤད་པ། ......… ..….…….……….….………....… ..( ༤༠༧)
སྟེར་བསྡོགས་ཡིད་བྱེད་དྲུག་སོ་སོའི་ངོས་འཛིན་བཤད་པ། . ….…...(༤༡༡)

དཀར་ཆག
བསམ་གཏན་དང་གཟུགས་མེད་དངོས་གཞིའི་ངོ་བོ་བཤད་པ། (༤༡༨）
བསམ་གཏན་དང་གཟུགས་མེད་དངོས་གཞིའི་ངོ་བོ་དང་རྒྱུ་སྙོམས་འཇུག་ག་་་་
འབྲས་བུ་སྐྱེ་བའི་བསམ་གཏན་བཤད་པ། ........ .................(༤༤༣）
བསམ་གཟུགས་བརྒྱད་སོ་སོའི་ངོ་བོ་བཤད་པ།…… .......….......…...(༤༤༦)
སྙོམས་འཇུག་ཉོན་མོངས་ཅན་བཤད་པ།… …. ...….....….. (༤༤༨）
བསམ་གཏན་གྱི་སྙོམས་འཇུག་དག་པ་བ་བཤད་པ། .. . ... ( ༥༠）
བསམ་གཏན་གྱི་ཡན་ལག་བཤད་པ་དང་སོ་སོའི་ངོ་བོ་ངོས་བཟུང་བ།（༤༥༣）
བསམ་གཏན་དང་གཟུགས་མེད་ཀྱི་དངོས་གཞི་བརྒྱད་བཞག་དགོས་པའི་རྒྱུ་་་་
མཚན་བཤད་པ། ............…..… (༤༦༢）
རྟེན་འབྲེལ་མཐའ་དཔྱོད།.………. ..………...(༤༦༥)
རྟེན་འབྲེལ་ཐལ་འཕྲེང་། ....…..….….….... ...………….............. .(༤༦༥）
གཉིས་པ་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་བྱེ་བྲག་ཏུ་བཤད་པ།
་་་་..........(༤༦༩）
གནས་སྐབས་ཀྱི་རྟེན་འབྲེལ་འདོད་པའི་ལུགས་བཤད་པ། ...………… ..( ༤༧༠)
གསུམ་པ་འབྲེལ་བ་ཅན་གྱི་རྟེན་འབྲེལ་འདོད་པའི་ལུགས་བཤད་པ། ( ༤༧༦)
བཞི་བ་རང་ལུགས་བཞག་པ་དང་བཤད་བྱའི་མདོ་འགོད་པ། .. .(༤༧༧)
གསུམ་པ་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དངོས་བཤད་པ།（ ༤༧༩）
གཉིས་པ་སོ་སོའི་དབྱེ་བ་བཤད་པ། .….... .. .... . (༤༨༡)
མ་རིག་པ་སྤྱིའི་རྣམ་གཞག་བཤད་པ། .... . ………..…....……..（༥༠༤)
གཉིས་པ་སྐབས་འདིའི་མ་རིག་པ་བྱེ་བྲག་ཏུ་བཤད་པ།….…..….……....(༥༠༦)
གཉིས་པ་འདུ་བྱེད་ཀྱི་རྟེན་འབྲེལ་བཤད་པ། （༥༠༨）

དར་ལག
གསུམ་པ་རྣམ་ཤེས་ཀྱི་རྟེན་འབྲེལ་བཤད་པ། ….. ….....… (༥༢༠)
བཞི་བ་མིང་གཟུགས་ཀྱི་རྟེན་འབྲེལ་བཤད་པ།...
ལྔ་བ་སྐྱེ་མཆེད་དྲུག་ཅི་རིགས་པའི་རྟེན་འབྲེལ་བཤད་པ། .......(༥༢༦)
རེག་པའི་རྟེན་འབྲེལ་བཤད་པ། .. ..….....…... .. ........(༥༢༧)
ཚོར་བའི་རྟེན་འབྲེལ་བཤད་པ། . ...........................(༥༢༧)
སྲེད་པའི་རྟེན་འབྲེལ་བཤད་པ
•(༥༣༥)
ལེན་པའི་རྟེན་འབྲེལ་བཤད་པ།.. . ....................(༥༣༦)
སྲིད་པའི་རྟེན་འབྲེལ་བཤད་པ། .. …..…... ..........…....…(༥༣༧)
སྐྱེ་བའི་རྟེན་འབྲེལ་བཤད་པ
འབ（༥༣ )
རྒ་ཤིའི་རྟེན་འབྲེལ་བཤད་པ།
གསུམ་པ་བསྡུ་བ་བཤད་པ། .…… ….…..… ….…….……………......…… ……....(༥༤༡)
བཞི་བ་ཡན་ལག་བཅུ་གཉིས་གྲངས་ངེས་པའི་ཚུལ་བཤད་པ། （༥༤༥）
ལྔ་བ་ཡན་ལག་བཅུ་གཉིས་རྐྱེན་དུ་འགྱུར་ཚུལ་བཤད་པ།་་་་་་་....（༥༤༩）
དྲུག་པ་ཡན་ལག་བཅུ་གཉིས་རང་རང་གི་བྱེད་ལས་བཤད་པ། . ....（༥༥༠）
བདུན་པ་ཡན་ལག་བཅུ་གཉིས་པོ་ཚེ་དུ་ལ་རྫོགས་པར་བཤད་པ། .....(༥༥༡)
བརྒྱད་པ་ས་མཚུངས་པའི་རྣམ་གཞག་བཤད་པ།..... ........(༥༦༤)
དགུ་བ་ཇི་ལྟར་སྒོམ་པའི་ཚུལ་བཤད་པ། . . . .........…....... （༥༨༠）
བཅུ་བ་དེ་ལྟར་སྒོམ་པའི་ཕན་ཡོན་བཤད་པ། . ... ... (༥༨༡)

དགེ་འདུན་ཉི་ཤུ་བསྡུས་པ་རྗེས་གནང་དང་ཞུགས་གནས།
༄༅། །དགེ་འདུན་ཉི་ཤུ་བསྡུས་པ་
རྗེས་གནང་བ་དང་ཞུགས་གནས་
བཞུགས་སོ། །
བ་མ་ས་དང་ ཉན་ཐོས་ཀྱི་དགེ་འདུན་ལ་དབྱེ་ན་
དང་པོ་ཆགས་བྲལ་སྔོན་སོང་བཤད་པ།
ཨོཾ་བདེ་ལེགས་སུ་གྱུར་ཅིག ཉན་ཐོས་ཀྱི་དགེ་འདུན་ལ་དབྱེ་ན། ཆགས་
བྲལ་སྔོན་སོང་གི་དང་། མཐར་གྱིས་པ་དང་། ཅིག་ཅར་བའི་དགེ་འདུན་དང་
གསུམ་མོ། །དང་པོའི་མཚན་ཉིད། མཐོང་ལམ་གྱི་སྔོན་དུ་འདོད་པའི་སྒོམ་སྤང་
དྲུག་པ་སྤངས་པའི་ཉན་ཐོས་འཕགས་པ་སློབ་པ་གང་ཞིག ཁྱོད་ཡིན་པའམ་
ཁྱོད་ཀྱི་ནང་ཚན་དུ་གྱུར་པའི་བཅུ་དྲུག་པའི་རྗེས་སུ་འདོད་པའི་སྒོམ་སྤང་དགུ་
པ་སྤངས་པ་མེད་པའོ། །དབྱེ་ན་དེའི་ཞུགས་འབྲས་གཉིས། དང་པོ་ནི། མཐོང་
ལམ་གྱི་སྔོན་དུ་འདོད་པའི་སྒོམ་སྤང་དྲུག་པ་སྤངས་ཤིང་བདེན་པ་མངོན་་་་་་་
རྟོགས་ཀྱི་སེམས་དང་པོ་བཅོ་ལྔ་གང་རུང་ལ་གནས་པའི་ཉན་ཐོས། དབྱེ་ན་
དེའི་ཕྱིར་འོང་དང་ཕྱིར་མི་འོང་ཞུགས་པ་གཉིས། དང་པོའི་མཚན་ཉིད། སྤྱིའི་
མཚན་ཉིད་ཀྱི་སྟེང་དུ་ཁྱོད་དུ་གྱུར་པའི་འདོད་པའི་སྒོམ་སྤང་དགུ་པ་སྤངས་པ་
མེད་པ་བསྣན་ཏོ། །གཉིས་པའི་མཚན་ཉིད། ཞུགས་པ་སྤྱིའི་མཚན་ཉིད་ཀྱི་དྲུག་

པས་ རྗེ་ཙོང་ཁ་པའི་གསུང། ཁྱད་
པ་དགུ་པ་བརྗེས་པ་ཙམ་མོ། ། དེ་གཉིས་ཀ་ལའང་རྗེས་འབྲང་གཉིས་གཉིས་
ཡོད་དོ། །དེའི་འབྲས་གནས་ཀྱི་མཚན་ཉིད། མཐོང་ལམ་གྱི་སྔོན་དུ་འདོད་པའི་
སྒོམ་སྤང་དྲུག་པ་སྤངས་ཤིང་བཅུ་དྲུག་པ་ཐོབ་པའི་ཉན་ཐོས་སློབ་པ་གང་ཞིག་
ཁྱོད་དུ་གྱུར་པའི་བཅུ་དྲུག་པ་ཐོབ་རྗེས་སུ་འདོད་པའི་སྒོམ་སྤང་དགུ་པ་སྤངས་
པ་མེད་པ། དབྱེ་ན་དེའི་འབྲས་གནས་ཙམ་པོ་དང་ཁྱད་པར་ཅན་གཉིས། དེ་
གཉིས་ཀྱི་མཚན་ཉིད་རིམ་པ་ལྟར། ཆགས་བྲལ་སྔོན་སོང་གི་འབྲས་གནས་གང་
ཞིག འབྲས་བུ་ཕྱི་མ་ཐོབ་ཕྱིར་མི་བརྩོན་པ་དང་བརྩོན་པའོ། །དང་པོ་ལ་དབྱེ་ན་
དེའི་ཕྱིར་འོང་དང་། ཕྱིར་མི་འོང་ཙམ་པོ་གཉིས་སོ། །དེ་གཉིས་ཀྱི་མཚན་ཉིད་
རིམ་པ་ལྟར། དེའི་འབྲས་གནས་ཙམ་པོ་གང་ཞིག འདོད་པའི་སྒོམ་སྤང་དགུ་པ་
རྒྱུད་ལ་ལྡན་པ་དང་མི་ལྡན་པའོ། །གཉིས་པ་ལ་དབྱེ་ན་དེའི་ཕྱིར་འོང་དང་ཕྱིར་
མི་འོང་གི་འབྲས་གནས་ཁྱད་པར་ཅན་གཉིས། དེ་གཉིས་ཀྱི་མཚན་ཉིད་རིམ་པ་
ལྟར། དེའི་འབྲས་གནས་ཁྱད་པར་ཅན་ཞེས་སྦྱར་ནས་ཟུར་འོག་མ་ཙམ་པོ་
བཞིན་བྱའོ། །འབྲས་གནས་དེ་གཉིས་ཀ་ལ་དད་ཐོབ་གཉིས་གཉིས་ཡོད་དོ ། །
མཐར་གྱིས་པའི་ཉན་ཐོས་ཀྱི་དགེ་འདུན་བཤད་པ།
གཉིས་པ་མཐར་གྱིས་པའི་དགེ་འདུན་གྱི་མཚན་ཉིད། འབྲས་བུ་བཞི་
མངོན་དུ་བྱེད་ཚུལ་དང་། ཁམས་གསུམ་གྱི་སྒོམ་སྤང་རྣམས་སྤངས་ཚུལ་གང་
རུང་གི་སྒོ་ནས་རིམ་གྱིས་པར་བཞག་པའི་ཉན་ཐོས་གང་ཞིག་ཁྱོད་དུ་གྱུར་པའི་ས
ཚོགས་ལམ་པ་དང་སྟན་གཅིག་པ་མིན་པའི་སྦྱོར་ལམ་པ་མི་སྲིད་པ། དབྱེ་ན་

དགེ་འདུན་ཉི་ཤུ་བསྡུས་པ་རྗེས་གནང་དང་ཞུགས་་གནས།
སྤང་བྱ་དང་འབྲས་བུ་མཐར་གྱིས་པ་གཉིས། དང་པོའི་མཚན་ཉིད། ཉན་ཐོས་
མཐར་གྱིས་པ་གང་ཞིག ཁམས་གསུམ་གྱི་སྒོམ་སྤང་ཆེན་པོའི་ཆེན་པོ་གསུམ་
རིམ་གྱིས་སྤངས་པའམ། སྤོང་བར་འགྱུར་བ་གང་རུང་ཡིན་པ། འདི་སྤང་བྱ་
ཅིག་ཅར་བས་ཟླས་དྲངས་པའི་མཐར་གྱིས་པ་ཡིན་པས། མཚན་ཉིད་འདི་
ཆགས་བྲལ་སྔོན་སོང་དང་འབྲས་བུ་མཐར་གྱིས་པ་གཉིས་ཀ་ལ་ཡོད། གཉིས་
པའི་མཚན་ཉིད། རྒྱུན་ཞུགས་ཞུགས་པའི་རྟོགས་པ་ཐོབ་པའི་ཉན་ཐོས་གང་
ཞིག རྒྱུན་ཞུགས་ཐོབ་རྗེས་སུ་ཕྱིར་འོང་གི་འབྲས་བུ་མངོན་དུ་བྱས་པའམ་བྱེད་
པ་གང་རུང་ཡིན་པ། ཡང་ན་ཁྱོད་དུ་གྱུར་པའི་ཅིག་ཅར་བ་དང་ཆགས་བྲལ་
སྔོན་སོང་མི་སྲིད་པ་ཞེས་སྦྱར་ནས་ཟུར་དང་པོ་སྔར་ལྟར་རོ། །འདི་འབྲས་བུ་
ཐོད་རྒལ་བས་ཟླས་དྲངས་པའི་མཐར་གྱིས་པའོ། །དབྱེ་ན་དེའི་ཞུགས་འབྲས་
གཉིས། དེའི་ཞུགས་པའི་མཚན་ཉིད། མཐར་གྱིས་པའི་ཉན་ཐོས་གང་ཞིག་
འབྲས་བུ་བཞི་གང་རུང་ཐོབ་ཕྱིར་དུ་དངོས་སུ་བརྩོན་པ། དབྱེ་ན་དེའི་ཞུགས་
པ་བཞི། དང་པོའི་མཚན་ཉིད། འབྲས་བུ་མཐར་གྱིས་པའི་ཞུགས་པ་བཞིའི་ཡ་
གྱལ་གང་ཞིག རྒྱུན་ཞུགས་ཀྱི་འབྲས་བུ་ཐོབ་ཕྱིར་དུ་དངོས་སུ་བརྩོན་པ། ལྷག་
མ་གསུམ་ཡང་དེས་འགྲེ། དེའི་འབྲས་གནས་ཀྱི་མཚན་ཉིད། ཟུར་དང་པོ་སྔར་
དང་འདྲ་ཞིང་། བཅུ་དྲུག་པ་ཐོབ་པ། དབྱེ་ན་དེའི་འབྲས་གནས་བཞི། དང་པོའི་
མཚན་ཉིད། དེའི་འབྲས་གནས་བཞིའི་ཡ་གྱལ་གང་ཞིག་འདོད་པའི་སྒོམ་སྤང་
དྲུག་པ་རྒྱུད་ལ་ལྡན་པ། དབྱེ་ན་ཙམ་ཁྱད་གཉིས། མཚན་ཉིད་རིམ་པ་ལྟར།
མཐར་གྱིས་པའི་རྒྱུན་ཞུགས་འབྲས་གནས་གང་ཞིག ཕྱིར་འོང་གི་འབྲས་བུ་

རྗེ་ཙོང་ཁ་པའི་གསུང་།
ཐོབ་ཕྱིར་དུ་དངོས་སུ་མི་བརྩོན་པ་དང་བརྩོན་པའོ། །སྐྱེ་བ་ལེན་ཚུལ་གྱིས་ཕྱེ་ན།
རེ་ལྟར་ཐོགས་ན་ལན་བདུན་པ་དང་། རིགས་ནས་རིགས་སྐྱེ་གཉིས། དང་པོའི་
མཚན་ཉིད། འདོད་པའི་སྒོམ་སྤང་གཅིག་ཀྱང་མ་སྤངས་པའི་རིམ་གྱིས་པའི་
འབྲས་གནས་གང་ཞིག འདོད་པའི་སྐྱེ་སྲིད་དུ་སྐྱེ་བ་གཅིག་ལེན་དགོས་ཤིང་
རིགས་མཐུན་སྐྱེ་སྲིད་བརྒྱུད་པ་མི་ལེན་པ། དབྱེ་ན་མ་ངེས་པ་དང་། ངེས་པའི་
ལན་བདུན་པ་གཉིས། དང་པོའི་མཚན་ཉིད། ཟུར་དང་པོ་སྔར་དང་འདྲ་ཞིང་།
འདོད་པའི་སྐྱེ་སྲིད་བཞི་ནས་དྲུག་གི་བར་གང་རུང་ལེན་དགོས་ཤིང་བདུན་པ་
མི་ལེན་པ། གཉིས་པའི་མཚན་ཉིད། ཟུར་དང་པོ་སྔར་བཞིན་འདོད་པའི་སྐྱེ་
སྲིད་དུ་སྐྱེ་བ་བདུན་ལེན་དགོས་ཤིང་རིགས་མཐུན་བརྒྱད་པ་མི་ལེན་པའོ། །
གཉིས་པ་རིགས་ནས་རིགས་སྐྱེའི་མཚན་ཉིད། འདོད་པའི་སྒོམ་སྤང་གསུམ་པ་
སྤངས། ལྔ་པ་མ་སྤངས་ཤིང་འདོད་པར་སྐྱེ་སྲིད་གཉིས་ལེན་དགོས་པའི་འབྲས་
གནས་ཁྱད་པར་ཅན་གང་ཞིག སྐྱེ་སྲིད་བཞི་མི་ལེན་པ། དབྱེ་ན་ལྷ་དང་མིའི་
རིགས་ནས་རིགས་སྐྱེ་གཉིས། མཚན་ཉིད་ནི་རིམ་པ་ལྟར། རྒྱུན་ཞུགས་རིགས་
ནས་རིགས་སྐྱེ་གང་ཞིག་འདོད་པའི་ལྷ་དང་མིའི་སྐྱེ་སྲིད་བར་མ་ཆད་དུ་ལེན་་་་
དགོས་པའོ། །ཁམས་སུ་འདའ་ཚུལ་གྱི་སྒོ་ནས་དབྱེ་ན་ཁམས་གོང་མའི་དང་།
འདོད་རྟེན་ལ་འདའ་བ་གཉིས། གཉིས་པ་དེའི་ཕྱིར་འོང་འབྲས་གནས་ཀྱི་
མཚན་ཉིད། འདོད་པའི་སྒོམ་སྤང་དྲུག་པ་སྤངས་པའི་འབྲས་བུ་མཐར་གྱིས་
པའི་འབྲས་གནས་གང་ཞིག འདོད་པའི་སྒོམ་སྤང་དགུ་པ་རྒྱུད་ལ་ལྡན་པ། དབྱེ་
ན་ཙམ་ཁྱད་གཉིས། མཚན་ཉིད་རྒྱུན་ཞུགས་ཀྱིས་འགྲེ། ཁམས་སུ་འདའ་ཚུལ་གྱི་

དགེ་འདུན་ཉི་ཤུ་བསྡུས་པ་རྗེས་གནང་དང་ཞུགས་གནས།
དབྱེ་བ་ནི་རྒྱུན་ཞུགས་ལྟར་རོ། །ཕྱིར་འོང་བར་ཆད་གཅིག་པའི་མཚན་ཉིད།
འདོད་པའི་སྒོམ་སྤང་བརྒྱད་པ་སྤངས་ དགུ་པ་མ་སྤངས་ཤིང་ཟག་མེད་ཀྱི་
དབང་པོ་ཐོབ་པའི་ཕྱིར་འོང་ཁྱད་པར་ཅན་གང་ཞིག་འདོད་པར་སྐྱེ་སྲིད་
གཅིག་ལེན་དགོས་ཤིང་རྟེན་དེ་ལ་འདའ་བ། འདིའི་ཆགས་བྲལ་སྔོན་སོང་ཞིག་
ཀྱང་ཡོད། གསུམ་པ་དེའི་ཕྱིར་མི་འོང་འབྲས་གནས་ཀྱི་མཚན་ཉིད། གང་ཞིག་
སྔར་བཞིན་ལ་འདོད་པའི་སྒོམ་སྤང་དགུ་པ་སྤངས་པའི་སློབ་པ། དབྱེ་ན་ཙམ་
ཁྱད་གཉིས། མཚན་ཉིད་གོང་གིས་འགྲེའོ། །ཁམས་སུ་འདའ་ཚུལ་གྱིས་དབྱེ་ན།
ཁམས་གོང་མར་འགྲོ་བ་དང་། འདོད་པར་འདའ་བ་གཉིས། དང་པོ་ལ་
གཟུགས་དང་གཟུགས་མེད་ཉེར་འགྲོ་གཉིས། དང་པོའི་མཚན་ཉིད། འདོད་
པའི་རྟེན་ཅན་གྱི་ཕྱིར་མི་འོང་གང་ཞིག གཟུགས་ཁམས་སུ་སྐྱེ་བ་གཅིག་ལེན་
དགོས་པ། དབྱེ་ན་བར་དོར་འདའ་བ། སྐྱེས་ནས་འདའ་བ། གོང་དུ་འཕོ་བ་སྟེ་
གསུམ། དང་པོའི་མཚན་ཉིད་གང་ཞིག་སྔར་བཞིན་གཟུགས་ཁམས་ཀྱི་བར་
སྲིད་དུ་སྐྱེས་ནས་རྟེན་དེ་ལ་འདའ་བ། དབྱེ་ན་ཚངས་ཆེན་མ་གཏོགས་པའི་
གནས་གཞན་གྱི་བར་དོར་འདའ་བ་བཅུ་དྲུག གཉིས་པའི་མཚན་ཉིད། གང་
ཞིག་སྔར་བཞིན། གཟུགས་ཀྱི་སྐྱེ་སྲིད་དུ་སྐྱེ་བ་གཅིག་བླངས་ནས་རྟེན་དེ་ལ་
འདའ་བ། དབྱེ་ན་སྐྱེས་པ་ཙམ་གྱིས་དང་། འདུ་བྱེད་མིན་པར་དང་། འདུ་བྱེད་
དང་བཅས་ཏེ་འདའ་བ་གསུམ། མཚན་ཉིད་རིམ་པ་ལྟར། གཟུགས་སུ་ཉེར་
འགྲོའི་སྐྱེ་གནས་འདའ་བ་གང་ཞིག གཟུགས་སུ་སྐྱེས་པའི་དང་པོ་དང་། ཚེ་
དཀྱིལ་དང་། ཚེའི་མཇུག་ཏུ་འདའ་བ། ཕྱི་མ་ནི་མཛོད་དུ་གོ་ལྡོག་ཏུ་བཤད་པ་

དོན་ རྗེ་ཙོང་ཁ་པའི་གསུང། ཁpཔ་དེ་
ནི། བྱེ་བྲག་ཏུ་སྨྲ་བས་ཀུན་བཏགས་པ་ཡིན་པས་སློབ་དཔོན་སྐུ་མཆེད་དང་མི་
མཐུན་ནོ། །དེ་གསུམ་ག་ལ་ཚངས་ཆེན་མ་གཏོགས་པའི་གནས་གཞན་གྱི་རྟེན་
ལ་འདའ་བ་བཅུ་དྲུག་པོ་རེ་རེ་ཡོད་དོ། །གསུམ་པའི་མཚན་ཉིད། གང་ཞིག་སྔར་
བཞིན་གཟུགས་ཀྱི་སྐྱེ་སྲིད་དུ་སྐྱེ་བ་གཉིས་བླངས་ནས་འདའ་བ། དབྱེ་ན་འོག་
མིན་དང་། སྲིད་རྩེའི་མཐར་ཐུག་འགྲོ་གཉིས། དང་པོའི་མཚན་ཉིད། གཟུགས་
སུ་ཉེར་འགྲོའི་གོང་འཕོ་གང་ཞིག འོག་མིན་དུ་སྐྱེ་བ་བླངས་པའི་རྟེན་ལ་འདའ་
བ། དབྱེ་ན་འཕར་བ་དང་། ཕྱེད་དུ་འཕར་བ་དང་། གནས་ཐམས་ཅད་དུ་འཆི་
འཕོ་བ་སྟེ་གསུམ་མོ། །དང་པོའི་མཚན་ཉིད། གཟུགས་སུ་ཉེར་འགྲོ་གོང་འཕོ་
གང་ཞིག འདོད་པ་ནས་ཚངས་རིས་སུ་སྐྱེས་ནས་བར་གྱི་གནས་གཞན་རྣམས་
དོར་ཏེ་འོག་མིན་གྱི་རྟེན་ལ་འདའ་བ། གཉིས་པའི་མཚན་ཉིད། གང་ཞིག་སྔར་
བཞིན་འདོད་པ་ནས་ཚངས་རིས་སུ་སྐྱེས་ནས་བར་གྱི་གནས་གཞན་རྣམས་་་་་་
དོར་ཞིང་། གནས་གཙང་དང་པོ་གཉིས་གང་རུང་དུ་སྐྱེས་ནས་བར་པ་རྣམས་
དོར་ཏེ་འོག་མིན་གྱི་རྟེན་ལ་འདའ་བ། གསུམ་པའི་མཚན་ཉིད། གང་ཞིག་སྔར་
བཞིན་ཚངས་ཆེན་མ་གཏོགས་པའི་གཟུགས་ཁམས་གནས་རིགས་བཅུ་དྲུག་ཏུ་་
རིམ་གྱིས་བརྒྱུད་ནས་འོག་མིན་གྱི་རྟེན་ལ་འདའ་བ། ཚུལ་འདི་ཉིད་འཕར་བ་
གསུམ་འོག་མིན་འགྲོར་ངེས་པའི་དབང་དུ་བྱས་པ་ཡིན་ལ། མཛོད་འགྲེལ་དུ་དེ་
གསུམ་འོག་མིན་འགྲོ་བར་མ་ངེས་པར་གསུངས་པ་ལྟར་ན། དང་པོའི་མཚན་
ཉིད། འདོད་པ་ནས་ཚངས་རིས་སུ་སྐྱེས་ནས་བར་པ་རྣམས་བོར་ཏེ་གནས་
གཙང་ལྔ་གང་རུང་དུ་སྐྱེས་པའི་རྟེན་ལ་འདའ་བ། གཉིས་པའི་མཚན་ཉིད།

དགེ་འདུན་ཉི་ཤུ་བསྡུས་པ་རྗེས་གནང་དང་ཞུགས་གནས།
འདོད་པ་ནས་ཚངས་རིས་སུ་སྐྱེས་ནས་བར་པ་རྣམས་དོར་ཞིང་། གནས་གཙང་
དང་པོ་གཉིས་གང་རུང་དུ་སྐྱེས་ནས་བར་གྱི་གནས་གཞན་འགའ་ཞིག་བརྒལ་
ཏེ་གནས་གཙང་ཐ་མ་གསུམ་གང་རུང་གི་རྟེན་ལ་འདའ་བ། གསུམ་པའི་མཚན་
ཉིད། ཚངས་ཆེན་མ་གཏོགས་པ་འབྲས་བུ་ཆེ་བ་མན་ཆད་ཀྱི་གནས་ཐམས་ཅད་
དུ་བརྒྱུད་ནས་གནས་གཙང་གི་རྟེན་ལ་འདའ་བ། སྔར་གྱི་གང་ཞིག་འདི་གསུམ་
ག་ལ་སྦྱར་རོ། །གཉིས་པ་སྲིད་རྩེའི་མཐར་ཐུག་འགྲོའི་མཚན་ཉིད། གཟུགས་སུ་
ཉེར་འགྲོའི་གོང་འཕོ་གང་ཞིག གཟུགས་མེད་དུ་སྐྱེས་པའི་རྟེན་ལ་འདའ་བ།
འདི་ཡང་སྲིད་རྩེར་འགྲོར་ངེས་པ་མེད་པར་གསུངས་སོ། ། གཉིས་པ་ཕྱིར་མི་
འོང་གི་གཟུགས་མེད་ཉེར་འགྲོའི་མཚན་ཉིད། འདོད་པའི་རྟེན་ཅན་གྱི་ཕྱིར་མི་
འོང་གང་ཞིག གཟུགས་ཁམས་སུ་མ་སྐྱེས་པར་གཟུགས་མེད་ཁམས་སུ་སྐྱེས་
ནས་འདའ་བ། དབྱེ་ན་སྐྱེས་འདའ་དང་། གོང་འཕོ་གཉིས། དང་པོའི་མཚན་
ཉིད། གཟུགས་མེད་ཉེར་འགྲོའི་ཕྱིར་མི་འོང་གང་ཞིག གཟུགས་མེད་དུ་སྐྱེ་བ་
བླངས་པའི་རྟེན་དེ་ཉིད་ལ་འདའ་བ། དབྱེ་ན་སྐྱེས་པ་ཙམ་གྱིས་འདའ་བ་ལ་
སོགས་པ་གསུམ་སྟེ། གཟུགས་སུ་ཉེར་འགྲོ་ལ་བཤད་པ་བཞིན་ཤེས་པར་བྱའོ། །
གཉིས་པའི་མཚན་ཉིད། གང་ཞིག་སྔར་བཞིན་གཟུགས་མེད་དུ་སྐྱེ་བ་བླངས་
ནས་འདའ་བ། གཉིས་པ་འདོད་པའི་རྟེན་ལ་འདའ་བའི་ཕྱིར་མི་འོང་དང་།
མཐོང་ཚོས་ཞི་གཉིས་དོན་གཅིག་པས། ཕྱིར་མི་འོང་མཐོང་ཆོས་ཞིའི་མཚན་
ཉིད་འདོད་པའི་སྒོམ་སྤང་དགུ་པ་སྤངས་ཤིང་བཅུ་དྲུག་པ་ཐོབ་པའི་ཉན་ཐོས་
སློབ་པ་གང་ཞིག མཐོང་ལམ་དང་པོར་ཐོབ་པའི་རྟེན་དེ་ཉིད་ལ་འདའ་བ།

པོ་ཞང་པོ་ རྗེ་ཙོང་ཁ་པའི་གསུང་། ས་བདག་
ཕྱིར་མི་འོང་ལུས་མངོན་བྱེད་ཀྱི་མཚན་ཉིད། འགོག་པའི་རྣམ་ཐར་རྒྱུད་ལ་ལྡན་
བཞིན་པའི་ཉན་ཐོས་སློབ་པ། ། དབྱེ་ན་འདོད་པ་དང་གཟུགས་ཀྱི་རྟེན་ཅན་
གཉིས། དང་པོ་ལ་ཁམས་གོང་མར་འགྲོ་བ་དང་། འདོད་རྟེན་ལ་འདའ་བ་
གཉིས་ཏེ། ཕྱི་མ་ནི་མཐོང་ཆོས་ཞི་ཡིན་ཞིང་། དང་པོ་ལ་འདི་ནས་གཟུགས་མེད་
དུ་འགྲོ་ན་གཟུགས་མེད་ཉེར་འགྲོ་དང་། འགོག་སྙོམས་ལས་ཉམས་རྗེས་སུ་
གཟུགས་ཁམས་སུ་འགྲོ་ན་གཟུགས་སུ་ཉེར་འགྲོ་ཡིན་ནོ། །གཟུགས་ཀྱི་རྟེན་ཅན་
གྱི་ལུས་མངོན་བྱེད་ལ་གཟུགས་མེད་དུ་འགྲོ་དང་། རྟེན་དེ་ལ་འདའ་བ་གཉིས་
སོ། །ཕྱིར་མི་འོང་ཚེ་གྱུར་གྱི་མཚན་ཉིད། འཕགས་པ་ཐོབ་རྗེས་སུ་སྐྱེ་བ་གཅིག་
བླངས་པའི་ཕྱིར་མི་འོང་། དེ་ལ་དབྱེ་ན་འདོད་གཟུགས་གཟུགས་མེད་ཀྱི་ཚེ་
གྱུར་གསུམ། བཞི་པ་དེའི་དགྲ་བཅོམ་འབྲས་གནས་ཀྱི་མཚན་ཉིད། གང་ཞིག་
སྔར་བཞིན། སྲིད་རྩེའི་སྒོམ་སྤང་ཆུང་ངུའི་ཆུང་དུ་སྤངས་པའི་ཉན་ཐོས། རིགས་
ཀྱི་སྒོ་ནས་དབྱེ་ན་ཉམས་པའི་དང་། བདག་གསོད་པའི་དང་། རྗེས་སུ་བསྲུངས་
པའི་དང་། གནས་པ་ལས་མི་བསྐྱོད་པའི་དང། རབ་ཏུ་རྟོགས་པའི་འོས་སུ་གྱུར་
པའི་དང་། མི་གཡོ་བའི་ཆོས་ཅན་ཏེ་དྲུག་གོ། །དང་པོའི་མཚན་ཉིད། ཉན་ཐོས་
དབང་པོ་རྟུལ་ཤོས་གང་ཞིག མཐོང་ཆོས་ལ་བདེར་གནས་ཀྱི་ཏིང་ངེ་འཛིན་
ལས་ཉམས་པར་འགྱུར་ངེས་པ། གཉིས་པའི་མཚན་ཉིད། དང་པོ་ལས་དབང་པོ་
རྣོ་ཞིང་གསུམ་པ་ལས་དབང་པོ་རྟུལ་བའི་དགྲ་བཅོམ་གང་ཞིག རང་ཉིད་ཀྱིས་
རང་ཉིད་གསོད་ན་དེར་མི་འགྱུར་ཞིང་མི་གསོད་ན་འགྱུར་ངེས་པ། གསུམ་པའི་
མཚན་ཉིད། ་འདི་དང་འོག་མ་གཉིས་ལ་གང་ཞིག་སྐབས་དང་མཐུན་པར་

དགེ་འདུན་ཉི་ཤུ་བསྡུས་པ་རྗེས་གནང་དང་ཞུགས་གནག
གཉིས་པ་ལྟར་སྦྱར་རོ། །འདོད་ཡོན་ལས་སེམས་བསྲུངས་ན་དེར་མི་འགྱུར་ཞིང་
མ་བསྲུངས་ན་དེར་འགྱུར་ངེས་པ། བཞི་པའི་མཚན་ཉིད། འདོད་ཡོན་ལས་
སེམས་མ་བསྲུངས་ཀྱང་དེར་མི་འགྱུར་ཞིང་། དབང་པོའང་མི་འཕོ་བ། ལྔ་པའི་
མཚན་ཉིད། མི་གཡོ་བའི་རིགས་སུ་དབང་པོ་འཕོ་བར་རུང་བ། དྲུག་པའི་
མཚན་ཉིད། ཉན་ཐོས་དགྲ་བཅོམ་དབང་པོ་རྣོ་ཤོས་གང་ཞིག མཐོང་ཆོས་ལ་
བདེར་གནས་ཀྱི་ཏིང་ངེ་འཛིན་ལས་ཉམས་པར་འགྱུར་མི་སྲིད་པ། དབང་པོའི་
སྒོ་ནས་དབྱེ་ན་དུས་སྦྱོར་དང་། དུས་མི་སྦྱོར་གཉིས། དང་པོ་ལྔ་ནི་དང་པོ་ཡིན་
ལ། དྲུག་པ་ནི་གཉིས་པའོ། །ཡོན་ཏན་གྱི་སྒོ་ནས་དབྱེ་ན། ཤེས་རབ་ཀྱིས་རྣམ་
གྲོལ་དང་། གཉིས་ཀའི་ཆ་ལས་རྣམ་གྲོལ་གཉིས་ཏེ། རིམ་པ་ལྟར་འགོག་པའི་
སྙོམས་འཇུག་མ་ཐོབ་པ་དང་ཐོབ་པའི་ཉན་ཐོས་དགྲ་བཅོམ་མོ། །སྔར་གྱི་
མཚན་ཉིད་དྲུག་ནི་ཀུན་ལས་བཏུས་ལྟར་ཡིན་ནོ།།
ཉན་ཐོས་ཅིག་ཅར་བའི་དགེ་འདུན་བཤད་པ།
གསུམ་པ། ཉན་ཐོས་ཅིག་ཅར་བའི་དགེ་འདུན་གྱི་མཚན་ཉིད། ཞུགས་
པའི་རྟོགས་པ་ཐོབ་པའི་ཉན་ཐོས་གང་ཞིག ཁམས་གསུམ་གྱི་སྒོམ་སྤང་ཆེན་
པོའི་ཆེན་པོ་གསུམ་ཅིག་ཅར་དུ་སྤངས་པ་དང་སྤོང་བར་འགྱུར་བ་གང་རུང་་་་་
ཡིན་པ། དབྱེ་ན་ཞུགས་འབྲས་གཉིས། དང་པོའི་མཚན་ཉིད། ཉན་ཐོས་ཅིག་
ཅར་བའི་དགེ་འདུན་གང་ཞིག རྒྱུན་ཞུགས་དང་དགྲ་བཅོམ་གྱི་འབྲས་བུ་གང་
རུང་ཐོབ་ཕྱིར་དུ་བརྩོན་པ། དབྱེ་ན་དེའི་རྒྱུན་ཞུགས་ཞུགས་པ་དང་། དགྲ་
བཅོམ་ཞུགས་པ་གཉིས། དང་པོའི་མཚན་ཉིད། ཉན་ཐོས་ཅིག་ཅར་བའི་ཞུགས་

རྗེ་ཙོང་ཁ་པའི་གསུང་། དགའ་བ་དང་པོའི་ཀོ་
པ་གང་ཞིག རྒྱུན་ཞུགས་ཀྱི་འབྲས་བུ་ཐོབ་ཕྱིར་དུ་བརྩོན་པ། གཉིས་པའི་མཚན་
ཉིད། གང་ཞིག་དགྲ་བཅོམ་གྱི་འབྲས་བུ་ཐོབ་ཕྱིར་དུ་བརྩོན་ཞིང་བཅུ་དྲུག་པ་
ཐོབ་པ། དེའི་འབྲས་གནས་ཀྱི་མཚན་ཉིད། གང་ཞིག་དང་པོ་བཞིན། བཅུ་དྲུག་
པ་ཐོབ་པ། དབྱེ་ན་རྒྱུན་ཞུགས་དང་། དགྲ་བཅོམ་འབྲས་གནས་གཉིས། དང་
པོའི་མཚན་ཉིད། ཉན་ཐོས་ཅིག་ཅར་བའི་སློབ་པའི་འབྲས་གནས་གང་ཞིག་
ཁམས་གསུམ་གྱི་སྒོམ་སྤང་ཆུང་ངུའི་ཆུང་ངུ་གསུམ་ཅིག་ཅར་སྤོང་བར་འགྱུར་་་
བ། དབྱེ་ན་ཙམ་ཁྱད་གཉིས། མཚན་ཉིད་སྔ་མ་རྣམས་ཀྱིས་འགེ། གཉིས་པའི་
མཚན་ཉིད། ཁམས་གསུམ་གྱི་སྒོམ་སྤང་ཆུང་ངུའི་ཆུང་ངུ་གསུམ་ཅིག་ཅར་
སྤངས་པའི་ཉན་ཐོས། ཡང་ན་ཉན་ཐོས་ཀྱི་དགེ་འདུན་ལ་དབྱེ་ན། དེའི་ཞུགས་
འབྲས་གཉིས། དང་པོའི་མཚན་ཉིད། འབྲས་བུ་བཞི་གང་རུང་ཐོབ་ཕྱིར་དུ་
བརྩོན་པའི་ཉན་ཐོས་གང་ཞིག ཁྱོད་དུ་གྱུར་པའི་ཉན་ཐོས་ཚོགས་ལམ་པ་དང་
སྟན་གཅིག་མིན་པའི་སྦྱོར་ལམ་པ་མི་སྲིད་པ། དབྱེ་ན་ཞུགས་པ་བཞི། དང་པོའི་
མཚན་ཉིད། ཉན་ཐོས་ཀྱི་ཞུགས་པ་བཞིའི་ཡ་གྱུར་གང་ཞིག རྒྱུན་ཞུགས་ཀྱི་
འབྲས་བུ་ཐོབ་ཕྱིར་དུ་བརྩོན་པ། གཉིས་པའི་མཚན་ཉིད། ཕྱིར་འོང་གི་འབྲས་
བུ་ཐོབ་ཕྱིར་དུ་བརྩོན་པའི་ཉན་ཐོས་ཞུགས་པ་གང་ཞིག ཁྱོད་དུ་གྱུར་པའི་རྒྱུན་
ཞུགས་ཞུགས་པ་མི་སྲིད་པ། གསུམ་པའི་མཚན་ཉིད། ཕྱི་མི་འོང་གི་འབྲས་བུ་
ཐོབ་ཕྱིར་སོགས་གང་ཞིག ཁྱོད་དུ་གྱུར་པའི་རྒྱུན་ཞུགས་ཞུགས་པ་དང་ཕྱིར་
འོང་ཞུགས་པ་མི་སྲིད་པ། བཞི་པའི་མཚན་ཉིད། དགྲ་བཅོམ་གྱི་འབྲས་བུ་
སོགས་གང་ཞིག་ཁྱོད་དུ་གྱུར་པའི་འབྲས་བུ་གསུམ་པོ་གང་རུང་ཐོབ་ཕྱིར་

དགེ་འདུན་ཉི་ཤུ་བསྡུས་པ་རྗེས་གནང་དང་ཞུགས་གནག
བརྩོན་པ་མེད་པ། གཉིས་པ་དེའི་འབྲས་གནས་ཀྱི་མཚན་ཉིད། བཅུ་དྲུག་པ་
ཐོབ་པའི་ཉན་ཐོས། དབྱེ་ན་རྒྱུན་ཞུགས། ཕྱིར་འོང་། ཕྱིར་མི་འོང་། དགྲ་བཅོམ་
འབྲས་གནས་བཞི། དང་པོའི་མཚན་ཉིད། ཉན་ཐོས་འབྲས་གནས་བཞིའི་ཡ་
གྱལ་གང་ཞིག 
ཁྱོད་དུ་གྱུར་པའི་ཕྱིར་འོང་དང་འདོད་པའི་སྒོམ་སྤང་དགུ་པ་
སྤངས་པ་མེད་པ། གཉིས་པའི་མཚན་ཉིད། གང་ཞིག ཁྱོད་དུ་གྱུར་པའི་རྒྱུན་
ཞུགས་ཞུགས་པ་དང་འདོད་པའི་སྒོམ་སྤང་དགུ་བ་སྤངས་པ་མེད་པ། གསུམ་
པའི་མཚན་ཉིད། འདོད་པའི་སྒོམ་སྤང་དགུ་པ་སྤངས་པའི་ཉན་ཐོས་སློབ་པ།
འབྲས་གནས་བཞི་པ་ནི་བཤད་ཟིན། ། མཁས་པའི་མཁས་པ་བློ་བཟང་གྲགས་
པའི་དཔལ་གྱིས་སྦྱར་བ་ཡིན། །
དགེ་འདུན་ཉི་ཤུའི་སྡོམ་ཚིག་བཤད་པ།
འདོད་ཉོན་དྲུག་པ་མ་སྤངས་པར། །སྦྱོར་ལམ་སྟན་གཅིག་ནས་བཟུང་སྟེ། །
ལམ་ལ་རྗེས་བཟོད་བར་དག་ལ། །གནས་པ་དེ་ནི་རྒྱུན་ཞུགས་ཞུགས། །ལན་
བདུན་པ་ལ་སྐྱེ་འཕགས་གཉིས། །འཕགས་པ་ལ་ཡང་ངེས་མ་ངེས། །རྣམ་གཉིས་
ཉེར་བརྒྱད་སྐྱེ་ན་ཡང་། །བདུན་ཚན་འདྲ་ཕྱིར་བདུན་ཞེས་དང་། །དང་པོར་
ཐོབ་པའི་རྟེན་དེ་ལ། །མྱང་འདས་མངོན་དུ་བྱེད་པ་དེ། །གོང་འོག་གཉིས་ཀྱི་
གཞུང་རྣམས་ཀྱིས། ། སྐུ་མཆེད་གཉིས་ཀྱི་དགོངས་པར་བསྒྲུབས། །ཉོན་མོངས་
གསུམ་དང་སྐྱེ་བ་གཉིས། །རིམ་བཞིན་ངེས་སྤངས་ངེས་པར་ལེན། །བཞི་པ་
སྤངས་དང་སྐྱེ་བ་ནི། །གསུམ་པ་བླངས་དང་མ་བླངས་འདྲ། །སྤང་བྱ་ལྔ་པ་སྐྱེ་བ་
བཞི། །ངེས་པར་མ་སྤངས་མ་བླངས་པ། །རིགས་ནས་རིགས་སྐྱེའི་ཁྱད་ཆོས་སུ། །

རྗེ་ཙོང་ཁ་པའི་གསུང། །
མཁས་པ་རྣམས་ཀྱིས་རྟོགས་པར་བྱ། །དྲུག་པའི་བར་སྤོང་བརྩོན་པ་དང་། །ངེས་
པར་དྲུག་པ་སྤོང་བརྩོན་པ། །ཕྱིར་འོང་ཞུགས་ཡིན་ཞེས་པ་ནི། །གོང་འོག་གཉིས་
ཀྱི་ལུགས་སུ་བཤད། །ཕྱིར་འོང་བར་ཆད་གཅིག་པ་སྟེ། །ཉོན་མོངས་བདུན་ནམ་
བརྒྱད་སྤངས་ཤིང་། །ཚེ་འཕོས་འདོད་ལྷའི་རྟེན་དག་ལ། །མྱང་འདས་མངོན་དུ་
བྱེད་པར་བསྟན། །གཟུགས་སུ་ཉེར་འགྲོ་རྣམ་པ་བཅུ། །འདོད་པའི་རྟེན་ལ་ཕྱེ་བ་
དང་།།གནས་གཙང་སྐྱེ་རྒྱུ་སྤེལ་སྒོམ་ལྔ། །མཁས་པའི་དགོས་པ་ཇི་བཞིན་བཤད།
དགྲ་བཅོམ་སྤངས་པ་ལྡོག་ཅེས་པའི། །བྱེ་བྲག་སྨྲ་བའི་ངན་རྟོག་རྣམས། །སངས་
རྒྱས་གཉིས་པས་ལུང་རིགས་ཀྱིས། །ལེགས་པར་བཀག་རྣམས་རྒྱས་པར་བཀྲལ། །
མངས་ཀྱིས་དོགས་ནས་ཤེས་བྱེད་རྣམས། །རྒྱས་པར་མ་བཀོད་རང་འགྲེལ་དང་།
འགྲེལ་བཤད་དགོངས་པ་ཚུལ་བཞིན་དུ། །ཕྱེ་བ་ཡིན་གྱི་སོམ་ཉི་དོར། །ཐོད་རྒལ་
བ་ལ་རྫས་བདུན་དང་། །ཞུགས་པ་དང་པོ་རྣམ་པ་གསུམ། །རྒྱུན་ཞུགས་སོགས་
སུ་འདོད་པ་ཡི། །ངན་རྟོག་བཀག་ནས་ཐོད་རྒལ་བའི། །འཕགས་པ་རྣམས་ཀྱི་
སྤངས་རྟོགས་དག །མ་ནོར་བཤད་ནས་བདག་གཞན་རྣམས། །མཁས་པའི་རྗེས་
སུ་ཁྲིད་ནས་ནི། །བླུན་པའི་ངན་རྟོག་བྲལ་བར་བྱས། །ཞུགས་པ་དང་གནས་པའི་
སྐྱེས་བུ་ཆེན་པོ་རྣམས་ཀྱི་དཀའ་གནས། ཤར་ཙོང་ཁ་པ་བློ་བཟང་གྲགས་པས་
སྦྱར་བའོ།། །།

ཞུགས་གནས་ཀྱི་རྣམ་བཞག
89ཉྩ
 ཞུགས་པ་དང་གནས་པའི་སྒོ
 བུ་ཆེན་པོ་རྣམས་ཀྱི་རྣམ་པར་བཞག་པ་་
9
9
 བློ་གསལ་བགྲོད་པའི་ཐེམ་སྐས་
ཞེས་བྱ་བ་བཞུགས་སོ། །
ཙམཁོ
sasasasasasasasasasasasasasasasasasasasasasasolla
མཆོད་བརྗོད་དང་ཞུགས་གནས་བཤད་པའི་དགོས་པ་བསྟན་པ།
རྒྱལ་བ་སྲས་དང་སློབ་མར་བཅས་པ་ལ་གུས་པས་ཕྱག་འཚལ་ལོ། །སྨྲ་
བའི་དམ་པ་སྨྲ་བ་ངན་འཇོམས་སྲིད་གསུམ་འདི་ན་སྲིད་ལས་བརྒལ་བ་་་་་་
ཤཱཀྱའི་ཏོག ། ལྷ་ཡི་ལྷར་གྱུར་ལྷ་མིའི་འདྲེན་པ་མི་མཉམ་མཉམ་པ་མེད་པའི་
དེའི་གསུང་བདུད་རྩིའི་རྒྱུན། །ཆའི་ཆ་ཙམ་མྱངས་པ་དེས་ཀྱང་དངོས་འཛིན་
གདོན་གྱི་སྤ་བཀོང་ལྟ་ངན་གཡུལ་ལས་རྒྱལ། །ཐུབ་བསྟན་འདོད་དགུའི་
འབྱུང་གནས་གང་དེ་ཞེན་ལྟའི་དྲི་ཡིས་ནམ་ཡང་སྒྲིབ་པར་མ་གྱུར་ཅིག། །སྟོན་
པའི་རིང་ལུགས་ལུང་དང་རྟོགས་པ་དག །རང་ཡངས་ཆོས་ཀྱི་སྤྱན་གྱིས་ཀུན་
གཟིགས་ནས། །རྣམ་དག་བསྟན་པའི་རྒྱལ་མཚན་སྒྲེང་མཛད་པའི། །འཕགས་
མཆོག་རྣམས་ཀྱིས་བདག་ལ་བརྩེ་བར་དགོངས། །གང་ཡང་མུ་མཐའ་བྲལ་
བའི་སྲིད་པའི་མཚོ་ལས་བརྒལ་ཏེ་ཐར་པ་བླ་ན་མེད་པའི་སྐམ་ལ་གནས་པར་
འདོད་པ་དེ་དག་ནི་གདོན་མི་ཟ་བར་རྣམ་པ་ཀུན་ཏུ་མི་བསླུ་བའི་སྐྱབས་་་
13

རྗེ་ཙོང་ཁ་པའི་གསུང་།
བརྟེན་ན་འགྱུར་གྱི། གཞན་དུ་ན་འདམ་དུ་ཆེས་བྱིང་བའི་སྐྱེས་བུ་སྟོབས་
དམན་པ་གཞན་དྲིང་མི་འཇོག་པར་ཕ་རོལ་ཏུ་འགྲོ་བར་འདོད་པ་ལྟར་་་་་
འདོད་པའི་ཕྱོགས་སུ་མི་ཕྱིན་པར་ངལ་བ་འབའ་ཞིག་ཏུ་འགྱུར་ཏེ
། སྟོན་པ་
དང་དེའི་ཉན་ཐོས་ཀྱིས་བསྟན་པའི་ལམ་ལས་གཞན་པའི་ཐབས་ཀྱིས་སྲིད་་་་
པ་ཉིད་འདྲེན་པར་བྱེད་ཀྱི་སྲིད་པའི་རྩ་བ་བཟློག་པར་མི་ནུས་པའི་ཕྱིར་ཏེ།
འདི་ལྟར་ཆོས་འདི་ལས་ཕྱི་རོལ་ཏུ་གྱུར་པ་རྣམས་ནི་བདག་མེད་པ་རྟོགས་པ་
དང་བྲལ་ལ་བདག་ཏུ་ལྟ་བ་ཡང་ལུས་ཅན་སྲིད་པར་འཆིང་བའི་རྩ་བ་ཡིན་་་་
པའི་ཕྱིར་རོ། །
དེའི་ཕྱིར་བློ་དང་ལྡན་པ་དག་གིས་སྐྱབས་གསུམ་གྱི་རང་
བཞིན་ཅི་འདྲ་བ་དེ་ནི་བསམ་པར་བྱ་བ་ཁོ་ན་ཡིན་ལ། དེ་ལས་ཀྱང་འདིར་ནི་
ཞུགས་པ་དང་གནས་པའི་སྐྱེས་བུ་ཆེན་པོ་རྣམས་ཀྱི་རྣམ་པར་བཞག་པ་ཉིད་
ལྷུར་བླངས་ཏེ། འདི་དག་གི་ནང་གསེས་ཀྱི་དབྱེ་བ་དུ་མ་མ་མོའི་སྡེ་སྣོད་ནས་
གསུངས་པ་རྣམས་ལ་མང་དུ་ཐོས་པའི་ཤ་ཚུགས་ཅན་རྣམས་འཁྲུལ་པར་་་་་་
མཐོང་བའི་ཕྱིར་རོ།།
1:|:ཀྱི་། རྒྱུན་ཞུགས་ཞུགས་པ་བཤད་པ།
རྒྱུན་དེ་ལྟ་ན་ཞུགས་པ་དང་གནས་པའི་གང་ཟག་དེ་དག་ཀྱང་དུ་ཞིག་་་་
ཅེ་ན། རྒྱུན་དུ་ཞུགས་པའི་འབྲས་བུ་ལ་ཞུགས་པ་དང་འབྲས་བུ་ལ་གནས་པ་
དང་། 
ལན་ཅིག་ཕྱིར་འོང་བའི་འབྲས་བུ་ལ་ཞུགས་པ་དང་འབྲས་བུ་ལ་
གནས་པ་དང་། 
ཕྱིར་མི་འོང་བའི་འབྲས་བུ་ལ་ཞུགས་པ་དང་འབྲས་བུ་ལ་
གནས་པ་དང་། 
དགྲ་བཅོམ་པའི་འབྲས་བུ་ལ་ཞུགས་པ་དང་འབྲས་བུ་ལ་

ཞུགས་གནས་ཀྱི་རྣམ་བཞག
གནས་པ་སྟེ། དེ་ལྟར་ན་ཞུགས་པ་བཞི་དང་གནས་པ་བཞི་སྟེ་བརྒྱད་དུ་
འགྱུར་རོ། །རྒྱུན་དུ་ཞུགས་པའི་འབྲས་བུ་ལ་ཞུགས་པ་གང་ཞེ་ན། འདི་ལ་རྒྱུན་
དུ་ཞུགས་པའི་ཞུགས་པ་གང་ནས་ཞུགས་པར་འཇོག་པར་འདོད་པ་ལ་་་་་་
ཆོས་མངོན་པ་བ་རྣམས་ནི་མི་མཐུན་པའི་ཚུལ་གཉིས་ཏེ། འདི་ལྟར་ཆོས་
མངོན་པ་བ་བྱེ་བྲག་ཏུ་སྨྲ་བ་དང་། སློབ་དཔོན་འཕགས་པ་ཐོགས་མེད་དོ། །
དེ་ལ་བྱེ་བྲག་ཏུ་སྨྲ་བ་རྣམས་ནི། ཞུགས་གནས་བརྒྱད་པོ་ཐམས་ཅད་འཕགས་
པར་འདོད་པས་ཞུགས་པ་དང་པོ་ཡང་སྡུག་བསྔལ་ལ་ཆོས་བཟོད་ནས་དང་
པོའི་མཚམས་འཛིན་པ་ཡིན་ཏེ། ཇི་སྐད་དུ་མཛོད་ལས། དེ་ལ་སྐད་ཅིག་བཅོ་
ལྔ་ནི། །མ་མཐོང་མཐོང་ཕྱིར་མཐོང་བའི་ལམ། །དབང་པོ་རྣོ་རྟུལ་དེ་དག་ཏུ། །
དད་དང་ཆོས་ཀྱི་རྗེས་འབྲངས་པ། ། སྒོམ་པས་སྤང་བྱ་མ་སྤངས་ན། །འབྲས་བུ་
དང་པོ་ལ་བཞུགས་པ། །ཞེས་གང་གསུངས་པ་ཡིན་ནོ། །འོན་ཀྱང་ཐ་མའི་
མཚམས་ལམ་ལ་རྗེས་སུ་ཤེས་པའི་བཟོད་པ་ནས་འཛིན་པ་ལ་ནི་མི་མཐུན་པ་
མེད་དེ་བཅུ་དྲུག་པ་ཐོབ་པ་ན་མཐོང་སྤང་མ་ལུས་པར་སྤངས་པའི་ཕྱིར་དང་ .
དེ་ཙམ་གྱིས་རྒྱུན་ཞུགས་ཀྱི་འབྲས་བུ་ཡང་ཐོབ་པའི་ཕྱིར་རོ། ། སློབ་དཔོན་
ཐོགས་མེད་ནི། སྦྱོར་ལམ་ནས་དང་པོའི་མཚམས་འཛིན་པར་བཞེད་དེ། ཀུན་
ལས་བཏུས་སུ། རྒྱུན་དུ་ཞུགས་པའི་འབྲས་བུ་ལ་ཞུགས་པ་གང་ཞེ་ན། གོང་
ངེས་པར་འབྱེད་པའི་ཆ་དང་མཐུན་པ་ལ་གནས་པ་དང་མཐོང་བའི་ལམ་གྱི་་
སེམས་ཀྱི་སྐད་ཅིག་བཅོ་ལྔ་ལ་གནས་པའི་གང་ཟག་གོ །ཞེས་སོ། །དེ་ཡང་སྟན་
གཅིག་ལ་སྦྱོར་ལམ་དང་མཐོང་ལམ་གཉིས་བར་མ་ཆད་དུ་བསྐྱེད་པའི་སྦྱོར་་་་

རྗེ་ཙོང་ཁ་པའི་གསུང་།
ལམ་ཡིན་ལ། ཚེ་བརྗེས་ནས་མཐོང་ལམ་སྐྱེད་པའི་སྦྱོར་ལམ་པ་དང་། ཚེ་འདི་
ཉིད་ལ་མཐོང་ལམ་སྐྱེད་ཀྱང་སྟན་གཅིག་ལ་མི་སྐྱེད་པའི་སྦྱོར་ལམ་པ་རྣམས་་
ཀྱི་སྦྱོར་ལམ་ལ་མི་བཞེད་པར་མངོན་ཏེ། ཀུན་བཏུས་འགྲེལ་པར་ངེས་པར་
འབྱེད་པའི་ཆ་དང་མཐུན་པ་སྟན་གཅིག་པ་ནས་བཟུང་སྟེ་དང་པོའི་འབྲས་་་་
བུ་མ་ཐོབ་པའི་བར་དུའོ། །ཞེས་འབྱུང་བའི་ཕྱིར་རོ། །འོ་ན་སྟན་གཅིག་པ་ལ་
དགོས་པ་ཅི་ཞེ་ན། གང་ལ་ཞུགས་པའི་འབྲས་བུ་དེའི་ཐུན་མོང་མ་ཡིན་པའི་
སྤང་བྱ་སྤོང་བའི་ཕྱིར་མི་བརྩོན་ན་དེ་ལ་ཞུགས་པ་མ་ཡིན་ཏེ། ཞུགས་པའི་
དོན་འབྲས་བུ་ཐོབ་པའི་འགལ་རྐྱེན་སེལ་བ་དང་། མཐུན་རྐྱེན་སྒྲུབ་པ་ཡིན་
པའི་ཕྱིར་རོ། །དེས་ན་སྤང་བྱ་སྤོང་བ་ལ་མི་བརྩོན་པ་ནི་ཞུགས་པར་མི་འགྱུར་
བས་སྤང་བྱ་སྤོང་བའི་སྦྱོར་བ་རྒྱུན་ཆགས་པ་དགོས་ལ་དེ་ཡང་སྟན་གཅིག་པ་
ལ་འབྱུང་གི་གཞན་ལ་ངེས་པ་མེད་པའི་ཕྱིར་རོ། །འདིའི་དོན་གཞན་གྱིས་མ་
དཔྱད་མོད་འོན་ཀྱང་དེ་ཙམ་ཞིག་ནི་འཐད་པར་ཁོང་དུ་ཆུད་དོ། །དེ་ལྟར་
ལུགས་དེ་གཉིས་ཀ་འཐད་པ་ནི་མི་རིགས་ཏེ་དཔྱད་པར་བྱ་བའི་གཞི་རྒྱུན་་་་་
ཞུགས་ཞུགས་པ་གཅིག་པུའི་སྟེང་དུ་མི་མཐུན་པ་གཉིས་དམ་བཅས་པའི་་་་་་
ཕྱིར་རོ། །གཉིས་ཀ་མི་འཐད་ན་གང་ངེས་པའི་དོན་དུ་འདོད་པར་བྱ་ཞེ་ན།
ཅི་སྐད་བཤད་པའི་སྐྱོན་དུ་འགྱུར་བའི་ཕྱིར་ཕྱོགས་དང་པོ་ནི་ཁས་མི་ལེན་ནོ།།
དེ་ལྟར་ན་ཡང་ཀུན་ལས་བཏུས་ཀྱི་ལུགས་དེ་ཁོ་ན་རྨ་མེད་པ་ཡིན་ཏེ། བྱེ་བྲག་
ཏུ་སྨྲ་བའི་པཎྜི་ཏ་དག་ནི་རང་དགར་མདོའི་དོན་ལ་གཟུ་ལུམ་གྱི་དཔྱོད་པས་
དེ་དག་གི་མཛོད་ལ་སོགས་པར་མདོའི་དོན་དུ་བསམས་ནས་ཐེག་པ་གསུམ་་་
16

ཞུགས་གནས་ཀྱི་རྣམ་བཞག་
གྱི་གང་ཟག་རྣམས་ཀྱི་མངོན་རྟོགས་རྒྱུད་ལ་བསྐྱེད་པའི་ཚུལ་ལ་སོགས་པའི་ས་
རྣམ་གཞག་བྱས་པ་ཕལ་མོ་ཆེ་ལ། སངས་རྒྱས་གཉིས་པས་རིགས་པའི་གནོད་
པ་ཡང་དག་པ་བརྗོད་ནས་མདོའི་དོན་དུ་སྨྲ་བ་བཀག་པའི་ཕྱིར་དང་། སློབ་
དཔོན་ཐོགས་མེད་ནི་མདོའི་དོན་འབྱེད་པའི་བསྟན་འཛིན་དམ་པར་དེ་་་་་
བཞིན་གཤེགས་པ་ཉིད་ཀྱིས་ལུང་བསྟན་པའི་ཕྱིར་རོ། །གལ་ཏེ་བྱེ་བྲག་ཏུ་སྨྲ་
བ་རྣམས་ལ་ཞུགས་པ་དང་པོ་ཐམས་ཅད་མཐོང་ལམ་ལ་གནས་པར་་་་་་་་་
གསུངས་པའི་མདོའི་ཁུངས་རྣམ་པར་དག་པ་ཡོད་ན་ཡང་མི་གནོད་དེ་ཕལ་་་
ཆེ་བའམ་འཕགས་པའི་ཞུགས་པ་ལ་དགོངས་པར་བརྟག་པར་ནུས་སོ། །གང་
དག་ཀུན་བཏུས་ཀྱི་ལུགས་མདོ་སྡེ་པའི་ཡིན་ནོ་ཞེས་པ་ལ་ཤེས་པར་བྱེད་པ་་་
ཅུང་ཟད་ཀྱང་མེད་དོ། །ཡང་མདོ་སྡེ་པའི་ལུགས་སློབ་དཔོན་གྱིས་བཟུང་ནས་
མཐོང་ལམ་སྐད་ཅིག་བཅོ་ལྔ་ལ་གནོད་པ་བརྗོད་ཅིང་ཞུགས་པ་དང་པོ་་་་་
འཕགས་པ་ཡིན་ཏེ། དེ་ལྟ་ན་འདོད་པའི་སྒོམ་སྤང་གཏན་མ་སྤངས་པའམ།
གཅིག་ནས་ལྔའི་བར་དུ་སྤངས་ཀྱང་དྲུག་པ་མ་སྤངས་ཤིང་། རྒྱུན་ཞུགས་ཀྱི་
འབྲས་བུ་ཐོབ་པའི་ཕྱིར་དུ་བརྩོན་པའི་ཐེག་དམན་ནི་སྔར་བཤད་པ་ལྟར་་་་་
སྟན་གཅིག་པའི་སྦྱོར་ལམ་ནས་བཟུང་སྟེ་ལམ་ལ་རྗེས་བཟོད་ཀྱི་བར་ལ་་་་་་
གནས་པ་ན་རྒྱུན་དུ་ཞུགས་པའི་འབྲས་བུ་ལ་ཞུགས་པ་ཡིན་ནོ། །དེ་ལ་ཡང་
རང་གིས་བདེན་པ་རྣམས་མངོན་པར་རྟོགས་པར་བྱེད་པ་གཞན་གྱིས་བསྟན་
པ་ཁོ་ནའི་རྗེས་སུ་འབྲངས་པ་དད་པའི་རྗེས་འབྲང་དང་། ངེས་པར་གཞན་
གྱིས་བསྟན་པ་ལ་མི་ལྟོས་པར་རང་ཉིད་ཀྱི་རྣམ་དཔྱོད་ཀྱིས་བདེན་པའི་ཆོས་་
17

རྗེ་ཙོང་ཁ་པའི་གསུང་།
ཀྱི་རྗེས་སུ་འབྲངས་ནས་རྟོགས་པར་བྱེད་པ་ཆོས་ཀྱི་རྗེས་འབྲང་གཉིས་སུ་་་་
འགྱུར་ཏེ། ཇི་སྐད་དུ་ཀུན་བཏུས་ལས། དད་པའི་རྗེས་སུ་འབྲངས་པ་གང་ཞེ་
ན། གང་ཚོགས་བསགས་པ་དབང་པོ་རྟུལ་པོ་ཕ་རོལ་གྱིས་བསྟན་པའི་རྗེས་སུ་
འབྲངས་ནས་བདེན་པ་མངོན་པར་རྟོགས་པར་བྱ་བའི་ཕྱིར་སྦྱོར་བའོ། །ཆོས་
ཀྱི་རྗེས་སུ་འབྲངས་པ་གང་ཞེ་ན། གང་ཚོགས་བསགས་པ་དབང་པོ་རྣོན་པོ་
བདག་ཉིད་ཀྱི་བདེན་པའི་དབང་དུ་བྱས་པའི་ཆོས་ཀྱི་རྗེས་སུ་འབྲངས་ནས་་་
བདེན་པ་མངོན་པར་རྟོགས་པར་བྱ་བའི་ཕྱིར་སྦྱོར་བའོ། །ཞེས་དང་། མཛོད་
འགྲེལ་ལས་ཀྱང་། དད་པ་དང་ཆོས་ཀྱི་རྗེས་སུ་འབྲངས་པ་དེ་དག་ཉིད་གལ་
ཏེ་སྔོན་འཇིག་རྟེན་པའི་ལམ་གྱིས་བསྒོམས་པས་སྤང་བར་བྱ་བ་མ་སྤངས་པ་་
འཆིང་བ་མཐའ་དག་དང་ལྡན་པ་ཞིག་ཡིན་ན་ནི། དེ་གཉིས་རྒྱུན་དུ་ཞུགས་
པའི་འབྲས་བུ་ལ་ཞུགས་པ་ཞེས་བྱའོ། །གལ་ཏེ་སྔོན་འཇིག་རྟེན་པའི་ལམ་
གྱིས་བསྒོམ་པའི་སྤང་བར་བྱ་བ་འདོད་པ་ན་སྤྱོད་པ་རྣམས་ལས་རྣམ་པ་ལྔའི་
བར་དུ་སྤངས་པ་ཞིག་ཡིན་ན་ཡང་དེ་ཁོ་ན་བཞིན་དུ་དང་པོའི་འབྲས་བུ་ལ་་་
ཞུགས་པ་དག་ཅེས་བྱའོ། །ཞེས་འབྱུང་ཞིང་དད་འབྲང་དང་ཆོས་འབྲང་གི་
དོན་ཡང་སྔར་ལྟར་སྔོན་གསུང་རབ་ཀྱི་དོན་འབྱེད་པ་གཞན་དྲིང་ལ་ལྟོས་མི་་
ལྟོས་ལ་བཤད་དོ། །འདོད་ཉོན་དྲུག་པ་མ་སྤངས་པར། སྦྱོར་ལམ་སྟན་གཅིག་
ནས་བཟུང་སྟེ། ལམ་ལ་རྗེས་བཟོད་པར་དག་ལ། །གནས་པ་དེ་ནི་རྒྱུན་ཞུགས་
ཞུགས། །ཞེས་བྱ་བ་ནི་བསྡུ་བའི་ཚིགས་སུ་བཅད་པའོ། །རྒྱུན་དུ་ཞུགས་པའི་
འབྲས་བུ་ལ་ཞུགས་པ་བཤད་ཟིན་ཏོ ། །
18

ཞུགས་གནས་ཀྱི་རྣམ་བཞག་
རྒྱུན་ཞུགས་འབྲས་གནས་བཤད་པ། |
རྒྱུན་དུ་ཞུགས་པའི་འབྲས་བུ་ལ་གནས་པ་གང་ཞེ་ན། འདོད་པའི་སྒོམ་
སྤང་དྲུག་པ་སྤངས་ཤིང་བཅུ་དྲུག་པའི་རྟོགས་པ་ལ་གནས་པའི་ཐེག་དམན་་་་
པའོ། །དེ་ཡང་སྤང་བྱ་རིམ་གྱིས་སྤོང་བའི་དབང་དུ་བྱས་པ་སྟེ་ཅིག་ཅར་བ་ནི་
འོག་ཏུ་བཤད་པར་བྱའོ། །འདི་ལ་རྒྱུན་ཞུགས་ཀྱི་འབྲས་བུ་ཙམ་ལ་གནས་པ་
དང་། འབྲས་བུ་ཁྱད་པར་ཅན་ལ་གནས་པ་གཉིས་སུ་ཡོད་དོ། །དེ་ལ་རྒྱུན་
ཞུགས་འབྲས་གནས་གང་འདོད་པའི་སྒོམ་སྤང་གཏན་མ་སྤངས་པ་ད་ལྟ་་་་་
སྤོང་བའི་སྦྱོར་བ་ལ་མི་བརྩོན་པའམ་གཅིག་ནས་ལྔའི་བར་གང་ཡང་རུང་བ་་
སྤངས་ཀྱང་ད་ལྟ་སྤོང་བའི་སྦྱོར་བ་ལ་མི་བརྩོན་པ་རྒྱུན་ཞུགས་འབྲས་གནས་་
ཙམ་པོ་ཉིད་དུ་འགྱུར་རོ། །དེ་ལྟར་ཡང་མཛོད་འགྲེལ་ལས། འབྲས་བུ་ལ་
གནས་པ་ཇི་སྲིད་དུ་ཁྱད་པར་དུ་བྱ་བའི་ཕྱིར་འབྲས་བུ་གཞན་ཐོབ་པ་ལ་མི་་
བརྩོན་པ་དེ་སྲིད་དུ་ཞུགས་པ་ཞེས་མི་བྱ་སྟེ་དེ་བཞིན་དུ་འབྲས་བུ་གཞན་ལ་་་
ཡང་སྦྱར་བར་བྱའོ། །ཞེས་དང་། དེའི་འགྲེལ་བཤད་དུ། ཉོན་མོངས་པ་མ་
སྤངས་པ་སྤོང་བའི་ཕྱིར་འབྲས་བུ་གཞན་ཐོབ་པའི་ཆེད་དུ་སྦྱོར་བ་མི་བྱེད་པ་
དེ་སྲིད་དུ་ཞུགས་པ་ཞེས་མི་བྱའོ། །ཤུགས་ཀྱིས་ན་གང་གི་ཚེ་རབ་ཏུ་སྟོན་པ་
དེའི་ཚེ་ནི་ཞུགས་པ་ཡིན་ནོ། །ཞེས་བཤད་པར་འགྱུར་ཏེ་ཞེས་རྒྱུན་ཞུགས་
འབྲས་གནས་སྤོང་བའི་སྦྱོར་བ་ལ་མི་བརྩོན་ན་འབྲས་བུ་གོང་མ་ལ་མ་ཞུགས་
པ་དང་། འབྲས་བུ་ཁྱད་པར་ཅན་ལ་མི་གནས་པར་བསྟན་ཏོ། ། དེ་ལྟ་བུའི་
འབྲས་གནས་ཙམ་པོ་བ་སྒོམ་སྤང་གཏན་མ་སྤངས་པ་སོ་སོ་སྐྱེ་བོའི་ཚེ་སྲིད་་་་

རྗེ་ཙོང་ཁ་པའི་གསུང་།
པ་བདུན་མྱོང་ངེས་ཀྱི་ལས་བསགས་པ་ནི་སྲིད་པ་ལན་བདུན་པ་ཞེས་བྱ་་་་
འདི་འདྲ་བ་དེས་ནི་ངེས་པར་སྐྱེ་བ་བདུན་ལེན་པར་ངེས་པ་ཡིན་ཏེ། མཛོད་
འགྲེལ་དུ་མཆོག་ཏུ་ཐོགས་ན་ལན་བདུན་པ་གཞན་ཡང་ཡོད་མོད་ཀྱི་མ་ངེས་་
པས་མ་བརྗོད་དོ་ཞེས། འབྲས་གནས་སྒོམ་སྤང་བྱ་མ་ཟད། །རེ་ལྟར་ཐོགས་ན་
ལན་བདུན་པ། །ཞེས་པའི་སྐབས་སུ་བཤད་པའི་ལན་བདུན་པ་འདི་བདུན་
ལེན་ངེས་པས་བརྗོད་ཀྱི་རེ་ལྟར་ཐོགས་ན་ལན་བདུན་པ་གཞན་ཡོད་ཀྱང་་་་་
འདིར་མ་བརྗོད་པ་ནི་བདུན་ལེན་པ་མ་ངེས་པས་འདིར་མ་བསྟན་ཅེས་་་་་་་
འབྱུང་བའི་ཕྱིར་དང་། ཅིའི་ཕྱིར་སྲིད་པ་བརྒྱད་པ་མངོན་པར་མི་འགྲུབ་ཅེ་
ན། དུས་དེ་སྲིད་ཀྱིས་གདོན་མི་ཟ་བར་རྒྱུད་ཡོངས་སུ་སྨིན་པའི་ཕྱིར་ཏེ། ལམ་
དེ་ནི་དེ་འདྲ་སྟེ་སྦྲུལ་གོམ་པ་བདུན་པས་ཟིན་པ་ལྟ་བུ་དང་རིམས་ཉིན་བཞི་་་
པ་བཞིན་ནོ་ཞེས་པའི་འགྲེལ་བཤད་དུ། དཔེར་ན། སྦྲུལ་གོམ་པ་བདུན་པ་
ཞེས་བྱ་བ་དེས་ཟིན་ན་གོམ་པ་བདུན་བོར་ནས་འཆིའོ། །ཕན་ཆད་དུ་ཡང་མ་
ཡིན་ལ་ཚུན་ཆད་དུ་ཡང་མ་ཡིན་ཏེ། ཞེས་འབྱུང་བའི་ཕྱིར་དང་། ཚེ་བདུན་གྱི་
བར་དུ་སྐྱེ་བས་ན་ལན་བདུན་པའོ། ། །ཐམས་ཅད་ནི་མ་ཡིན་པས་རེ་ལྟར་
ཐོགས་ན་ཞེས་བྱ་བ་ནི་ཐམས་ཅད་ཀྱི་ཐ་ཤལ་པའོ་ཞེས། འབྲས་གནས་སྒོམ་
སྤང་བྱ་མ་ཟད་ཀྱིས་བསྟན་པའི་ལན་བདུན་པ་ལན་བདུན་ལེན་པས་ལན་་་་་
བདུན་པ་རྣམས་ཀྱི་ཐ་ཤལ་དུ་གསུངས་པའི་ཕྱིར་རོ། །དེ་ལྟ་ན་སྔར་བཤད་
པའི་འབྲས་བུ་ལ་གནས་པ་དང་། སྒོམ་སྤང་གཏན་མ་སྤངས་པ་དང་། སོ་སྐྱེའི་
དུས་སུ་འདོད་པར་སྐྱེ་བ་བདུན་མྱོང་ངེས་ཀྱི་ལས་བསགས་པའི་ཁྱད་པར་་་་་

ཞུགས་གནས་ཀྱི་རྣམ་བཞག་
གསུམ་ལྡན་དེ་ཉིད་ཁོ་ན་ལན་བདུན་ལེན་པར་ངེས་ཀྱི་རྒྱུན་ཞུགས་འབྲས་་་་་་
གནས་གཞན་རྣམས་རེ་ལྟར་ཐོགས་ན་ལན་བདུན་པ་ཡིན་ཡང་བདུན་ལེན་་་་
ངེས་མེད་པ་ལ་དགོངས་ནས་འོག་ཏུ་གོང་དུ་འཕོ་བ་དེ་དག་བར་སྐབས་སུ་་་
ཡང་མྱ་ངན་ལས་འདའ་བར་རུང་བར་ལྟའོ། ། །འོག་མིན་དང་སྲིད་པའི་རྩེ་
མོའི་མཐར་ཐུག་པར་འགྲོ་བ་ཉིད་ནི་ཕན་ཆད་དུ་འགྲོ་བ་མེད་པའི་ཕྱིར་ཏེ
དཔེར་ན་རྒྱུན་དུ་ཞུགས་པ་མཆོག་ཏུ་ཐོགས་ན་ལན་བདུན་པ་བཞིན་ནོ
ཞེས་དང་དེའི་འགྲེལ་བཤད་དུའང་དཔེར་ན་རྒྱུན་དུ་ཞུགས་པ་མཆོག་ཏུ་་་་་
ཐོགས་ན་ལན་བདུན་པ་ཉིད་བཞིན་དེ་དེ་ལ་སྲིད་པ་གཉིས་སམ་གསུམ་་་་་་
མངོན་པར་གྲུབ་ནས་ཡོངས་སུ་མྱ་ངན་ལས་འདའ་བ་མི་སྲིད་པ་མ་ཡིན་མོད་
ཀྱི་དེ་ཕན་ཆད་སྲིད་པ་བརྒྱད་པ་མངོན་པར་འགྲུབ་པར་མི་བྱེད་པས་མཆོག་་
ཏུ་ཐོགས་ན་ལན་བདུན་པ་ཞེས་བཤད་དོ། །ཞེས་གང་གསུངས་པ་ཡིན་ནོ། །དེ་
ལྟར་བྱས་ན་གོང་དུ་བདུན་ལེན་ངེས་སུ་གསུངས་པ་དང་། འོག་ཏུ་ལེན་ངེས་
མེད་པར་བསྟན་པ་ལ་འགལ་བ་ཅུང་ཟད་ཀྱང་མེད་དོ། ། རེ་ལྟར་ཐོགས་ན་
ལན་བདུན་པ་ཞེས་པ་འདི་འཕགས་པ་ཁོ་ནར་ཡང་མ་ངེས་པར་གསལ་ཏེ་་་་
ལན་བདུན་པ་གཞན་ཡང་ཡོད་མོད་ཀྱི་ཞེས་པའི་འགྲེལ་བཤད་དུ། གཞན་
ཡང་ཞེས་བྱ་བ་ནི་སོ་སོ་སྐྱེ་བོ་རྒྱུད་ཡོངས་སུ་སྨིན་པའོ། །མ་ངེས་པ་ཞེས་བྱ་བ་
ནི་གལ་ཏེ་ན་འདི་ཉིད་དམ་སྲིད་པ་བར་མ་དོ་ལ་སོགས་པར་ཡོངས་སུ་མྱ་་་་
ངན་ལས་འདའ་བར་འགྱུར་བས་འདིར་མ་བརྗོད་དོ། །ཞེས་འབྱུང་བས་ན།
སོ་སྐྱེ་རེ་ལྟར་ཐོགས་ན་ལན་བདུན་པ་དང་འཕགས་པ་རྒྱུན་ཞུགས་ལ་་་་་་

རྗེ་ཙོང་ཁ་པའི་གསུང་།
བདུན་པ་གཉིས་སུ་འགྱུར་ལ། དང་པོ་ནི་སྦྱོར་ལམ་པ་ཚེ་དེའམ་བུལ་ཡང་
སྲིད་པ་བརྒྱད་པ་མི་འགྲུབ་པར་མྱང་འདས་མངོན་དུ་བྱེད་ངེས་རྣམས་ཡིན་་་་
ཞིང་། གཉིས་པ་ལ་ནི་གོང་དུ་སྨོས་པ་ལྟར་ངེས་པ་དང་མ་ངེས་པ་གཉིས་སོ། །
འདིར་ཁ་ཅིག་འབྲས་གནས་སྒོམ་སྤང་བྱ་མ་ཟད་དབྱེ་གཞིར་བྱས་ནས་དེ་ལ་་
སྐྱེ་བ་གཅིག་དང་གཉིས་ལ་སོགས་པ་ལེན་པ་དང་། རེ་ལྟར་ཐོགས་ན་ལན་
བདུན་པ་གཅིག་ཀྱང་ཡོད་ཅིང་དེ་ཡང་དང་པོ་རྣམས་མ་ངེས་པ་དང་ཕྱི་མ་་་་
ལན་བདུན་པ་ངེས་པ་ཡིན་ཞེས་ཚིག་རྐང་གཉིས་པ་དབྱེ་བའི་ཡ་གྱལ་དུ་བྱས་
ནས་གཞུང་གི་དགོངས་པ་དཔྱིས་ཕྱིན་པར་འདོད་པ་ནི་ཚིག་ཤེས་པ་རྣམས་་་
དགའ་བར་བྱེད་ཀྱི་དོན་ཤེས་པ་ནི་མ་ཡིན་ཏེ། འདི་ལྟར་འབྲས་བུ་ལ་གནས་
པ་སྒོམ་སྤང་མ་སྤངས་པ་རེ་ལྟར་ཐོགས་ན་ལན་བདུན་པ་གསུམ་གས་གང་་་་་
ཟག་གཅིག་སྟོན་པའི་ཕྱིར་རོ། །དེ་ལྟར་ཡང་འགྲེལ་པར་འབྲས་བུ་ལ་གནས་
པ་གང་ཞིག་བསྒོམས་པས་སྤང་བར་བྱ་བའི་ཉོན་མོངས་པ་མ་སྤངས་པ་དེ་ནི་
རྒྱུན་དུ་ཞུགས་པ་ཡིན་ལ་ཚེ་བདུན་གྱི་བར་དུ་སྐྱེ་བས་ན་ལན་བདུན་པ༌་་་་་
ཞེས་དང་། དོན་བསྡུར་ཡང་རེ་ཞིག་བསྒོམས་པས་སྤང་བར་བྱ་བ་མ་སྤངས་
པ་མཆོག་ཏུ་ཐོགས་ན་ལན་བདུན་པ་ནི་དེ་ལྟ་བུ་ཡིན་ནོ། །ཞེས་འབྱུང་བའི་
ཕྱིར་རོ། ། ཡང་ (ཕར་ཕྱིན་པ)གཞན་དག་སྐྱེ་བ་གཉིས་དང་གསུམ་ལ་སོགས་
པ་བླངས་པའི་ཚེ་ཡང་ལན་བདུན་པར་འདོད་པ་ཡང་ལྷ་རྣམས་དགའ་བར་་་་
བྱེད་པ་སྟེ། ལན་བདུན་པ་ངེས་པ་ཅན་དེ་སྒོམ་སྤང་གཅིག་ཀྱང་མ་སྤངས་
པར་བཤད་ལ་སྐྱེ་བ་བརྗེས་ནས་ཉོན་མོངས་གཅིག་ཀྱང་མ་སྤངས་པར་མི་་་་
22

ཞུགས་གནས་ཀྱི་རྣམ་བཞག
འགྲུབ་སྟེ་ཕྱིར་འོང་དང་ཕྱིར་མི་འོང་དུ་ཡང་འགྱུར་བའི་ཕྱིར་རོ། །དེ་ལྟར་
ཡང་འགྲེལ་པར་བར་སྐབས་སུ་ཡང་འཕགས་པའི་ལམ་མངོན་དུ་བྱེད་ཅིང་་་་
མྱ་ངན་ལས་མི་འདའ་སྟེ་དེ་སྲིད་དུ་སྲིད་པ་མྱོང་བར་འགྱུར་བའི་ལས་ཀྱི་་་་་
སྟོབས་བསྐྱེད་པའི་ཕྱིར་རོ། །ཞེས་གང་གསུངས་པ་ཡིན་ནོ། །ཚིག་ཕྱི་མ་འདིས་
ནི་སྔོན་སོ་སོ་སྐྱེ་བོའི་དུས་སུ་སྲིད་པ་བདུན་མྱོང་ངེས་ཀྱི་ལས་བསགས་པ་་་་་
ཞེས་བྱ་བའི་ཁྱད་པར་བསྟན་པ་ཡིན་ནོ། །དེས་ན་འདི་དང་རིགས་ནས་
རིགས་སྐྱེ་གཉིས་ཀ་ཡང་སྐྱེ་བ་བདུན་དང་ཚེ་གཉིས་ད་གཟོད་ལེན་ངེས་་་་་
འདོད་ཀྱི་སྐྱེ་བ་བླངས་ནས་ནི་རིགས་ནས་རིགས་སྐྱེ་ཡང་མ་ཡིན་ཏེ་འོག་ཏུ་་་
དཔྱད་པར་བྱའོ། །ཅི་སྲིད་པ་ལན་བདུན་པ་ཞེས་པ་འགྲོ་བ་གཅིག་ཏུ་སྲིད་པ་
ལན་བདུན་ལེན་པའམ་འོན་ཏེ་གཞན་ལེན་ཞེ་ན། འདི་ལ་མི་མཐུན་པ་གཉིས་
ཏེ། ཁ་ཆེ་བྱེ་བྲག་ཏུ་སྨྲ་བ་དང་། དེ་ལས་གཞན་པའི་སྡེ་པ་འགའ་ཞིག་གོ །དེ་
ལ་བྱེ་བྲག་ཏུ་སྨྲ་བ་ནི་ལྷའི་རྟེན་ལ་རྒྱུན་ཞུགས་ཐོབ་པ་དེ་ཚེ་འཕོས་ནས་མིར་་
སྐྱེ་སྲིད་ལན་བདུན་བར་སྲིད་ལན་བདུན་བླངས་ནས་སླར་ཡང་འདོད་ལྷའི་
ནང་དུ་སྐྱེ་སྲིད་བདུན་བར་སྲིད་བདུན་བླངས་ནས་ལྷའི་རྟེན་ལ་མྱ་ངན་ལས་་
འདའ་ལ་མིའི་རྟེན་ལ་ཐོབ་པ་ཡིན་ན་དེ་ལས་བཟློག་པའོ། །འོ་ན་སྐྱེ་བ་ཉེར་
བརྒྱད་ལེན་པས་ལན་བདུན་པར་མི་འགྱུར་རོ་ཞེ་ན་དེ་ལྟ་ཡིན་ཡང་ལན་་་་་་
བདུན་པ་མ་ཡིན་པར་མི་འགྱུར་ཏེ་བདུན་ཚན་དུ་འདྲ་བའི་ཕྱིར་རོ། །དེ་ལྟ་བུ་
ཐ་སྙད་ལ་ལར་བྱས་པ་ཡོད་དམ་ཞེ་ན་ཡོད་པ་ཁོ་ན་སྟེ། དཔེར་ན་འཇིག་རྟེན་
གྱི་ཐ་སྙད་ལ་ཤིང་འགའ་ཞིག་ལ་འདབ་མ་བརྒྱ་ཕྲག་མང་པོ་ཡོད་ཀྱང་ལོ་མ་་་

རྗེ་ཙོང་ཁ་པའི་གསུང་།
རེ་རེ་ལ་འདབ་མ་བདུན་བདུན་དུ་སྐྱེ་བ་ལ་ཤིང་འདབ་མ་བདུན་པ་ཞེས་པ་་་
དང་། གསུང་རབ་ཀྱི་ཐ་སྙད་ལ་ཡང་དགེ་སློང་དག་ཇི་ལྟར་ན་དགེ་སློང་
གནས་བདུན་ལ་མཁས་པ་ཡིན་ཞེ་ན། གཟུགས་ཡང་དག་པ་ཇི་ལྟ་བ་བཞིན་
དུ་རབ་ཏུ་ཤེས་སོ། །གཟུགས་ཀུན་འབྱུང་བ་དང་། གཟུགས་འགོག་པ་དང་།
གཟུགས་འགོག་པར་འགྲོ་བའི་ལམ་དང་། གཟུགས་ཀྱི་རོ་མྱོང་བ་དང་། ཉེས་
དམིགས་དང་། ངེས་པར་འབྱུང་བ་ཇི་ལྟ་བ་བཞིན་དུ་རབ་ཏུ་ཤེས་སོ། །ཞེས་
ཕུང་པོ་ལྔ་ཆར་ལ་གསུངས་པས་ན་བདུན་ལྔ་སུམ་ཅུ་སོ་ལྔ་ལ་མཁས་པ་ཡིན་་་་
ཡང་བདུན་ཚན་དུ་འདྲ་བས་གནས་བདུན་ལ་མཁས་པ་ཞེས་འབྱུང་་་་་་་
བཞིན་ནོ་ཞེས་འདོད་དོ། །སྡེ་པ་གཞན་དག་ནི་གང་ཞིག་མི་རྣམ་ཀྱི་ནང་དུ་
བདེན་པ་མཐོང་བ་དེ་ནི་ལྷ་རྣམས་ཀྱི་ནང་དུ་ལན་གསུམ་འཁོར་ལ་མི་རྣམས་
ཀྱི་ནང་དུ་ཡང་ལན་གསུམ་ཁོ་ན་འཁོར་ནས་དེ་ནས་ལྷ་རྣམས་ཀྱི་ནང་ད་་་་་་
འོངས་ནས་ཡོངས་སུ་མྱ་ངན་ལས་འདའོ། །གང་ཞིག་ལྷ་རྣམས་ཀྱི་ནང་དུ་
བདེན་པ་མཐོང་བ་དེ་ཡང་དེ་ཁོ་ན་བཞིན་དུ་མི་རྣམས་ཀྱི་ནང་དུ་ལན་་་་་་་
གསུམ་འཁོར་ལ་ལྷ་རྣམས་ཀྱི་ནང་དུ་ཡང་ལན་གསུམ་འཁོར་ནས་དེ་ནས་མི་་
རྣམས་ཀྱི་ནང་དུ་འོངས་ཏེ་ཡོངས་སུ་མྱ་ངན་ལས་འདའོ་ཞེས་སྨྲས་སོ། །ཞེས་
འགྲེལ་བཤད་དུ་འབྱུང་བ་ལྟར་འདོད་དོ། །ཤེས་བྱེད་ནི་མདོ་ལས་ལྷ་དང་མི་
རྣམས་ཀྱི་ནང་དུ་ལན་བདུན་འཁོར་ཞེས་འབྱུང་གི་སོ་སོར་འཁོར་ཞེས་མི་་་་
འབྱུང་བའི་ཕྱིར་དང་། གཞན་ཡང་མདོ་ལས་གང་ཟག་འཕགས་པ་རྣམས་
སྲིད་པ་བརྒྱད་མི་འགྲུབ་པར་གསུངས་པས་ཉེར་བརྒྱད་ལེན་པ་ལ་གནོད་་་་

ཞུགས་གནས་ཀྱི་རྣམ་བཞག
གལ་ཏེ་མདོ་དེའི་དགོངས་པ་འགྲོ་བ་གཅིག་ཏུ་སྲིད་པ་བརྒྱད་མི་ལེན་པ་ལ་་་་
འདོད་ན་ཡང་མི་རུང་སྟེ། སྲིད་རྩེའི་མཐར་ཐུག་འགྲོ་ཚངས་རིས་ནས་ཚངས་
ཆེན་མ་གཏོགས་པའི་འབྲས་བུ་ཆེ་བའི་བར་དུ་སྐྱེ་བར་བྱེ་བྲག་ཏུ་སྨྲ་བ་རང་་་་
ཉིད་འདོད་པས་ན་ལྷའི་འགྲོ་བ་གཅིག་ཏུ་སྲིད་པ་བརྒྱད་ལེན་པའི་ཕྱིར་རོ
འདོད་པ་ཁམས་ཀྱི་འགྲོ་བ་གཅིག་ཏུ་སྲིད་པ་བརྒྱད་མི་འགྲུབ་པ་ལ་དགོངས་་
པ་བླང་བར་ཡང་མི་ནུས་ཏེ། འདི་ལ་ཤེས་བྱེད་མེད་པས་ལྷ་མི་གཉིས་ཀའི་
ནང་དུ་བསྡོམས་པའི་ལན་བདུན་མིན་པར་སོ་སོར་ལན་བདུན་ལེན་པ་ལ་་་་་་
ཡང་ཤེས་བྱེད་མེད་དེ་སྔར་མདོ་དྲངས་པ་ལྟར་ཐུན་མོང་དུ་ལན་བདུན་ཞེས་་
འབྱུང་གི་སོ་སོར་མི་འབྱུང་བའི་ཕྱིར་རོ་སྙམ་དུ་བསམས་པའོ། །དེ་ལྟར་སྡེ་བ་
གཞན་གྱིས་བྱེ་བྲག་ཏུ་སྨྲ་བའི་སྲིད་པ་ཉེར་བརྒྱད་ལེན་པར་འདོད་པའི་་་་་་
ཕྱོགས་ཐེ་ཚོམ་དུ་བྱས་པ་དང་། སློབ་དཔོན་སངས་རྒྱས་གཉིས་པས་བྱེ་བྲག་
ཏུ་སྨྲ་བའི་ཕྱོགས་འཐད་པར་གཟིགས་ནས་དེའི་གཞུང་འཛུགས་པའི་ཕྱིར་་་་་
འོད་སྲུངས་སྡེ་བའི་ལུང་ལས། ལྷ་རྣམས་ཀྱི་ནང་དུ་ལན་བདུན་མི་རྣམས་ཀྱི་
ནང་དུ་ལན་བདུན་ཞེས་སོ་སོར་འབྱུང་བ་ཡོད་པས་ལྷ་མི་བསྡོམས་པའི་ལན་་
བདུན་ལ་ཞེན་པར་མི་བྱ་ཞེས་གསུངས་པས་ན་སྡེ་པ་གཞན་གྱིས་བྱེ་བྲག་ཏུ་་་
སྨྲ་བ་ལ་འདོད་ཁམས་ཀྱི་འགྲོ་བ་གཅིག་ཏུ་སྲིད་པ་བརྒྱད་མི་ལེན་པ་དང་
། སོ་
སོར་བདུན་མིན་གྱི་ཐུན་མོང་དུ་བདུན་ཡིན་པ་ལ་ཤེས་བྱེད་མེད་ཅེས་སྨྲས་པ་
ཡང་བསལ་བ་ཡིན་ནོ། །དེ་ལྟར་མིན་པར་ལྷ་དང་མི་རྣམས་ཀྱི་ནང་དུ་ལན་
བདུན་ཞེས་པ་སྒྲ་སོར་བཞག་བྱེད་ན་སྐྱེ་སྲིད་ཉི་ཚེ་ལན་བདུན་ལེན་པར་་་་་

རྗེ་ཙོང་ཁ་པའི་གསུང་།
འགྱུར་གྱི། བར་སྲིད་མ་སྨོས་པས་བར་སྲིད་མེད་པར་འགྱུར་ན་དེ་ཡང་མི་
འཐད་དེ། གཟུགས་ཅན་གྱི་ཁམས་ན་སྐྱེ་བ་ལེན་པ་ལ་བར་སྲིད་མེད་པ་མི་
སྲིད་པའི་ཕྱིར་རོ་སྙམ་དུ་བྱེ་བྲག་སྨྲ་བ་རྣམས་སེམས་སོ། །འདིར་སློབ་དཔོན་
རྒྱལ་པོ་སྲས་ཀྱིས་ལྷ་མི་སོ་སོར་ལན་བདུན་ཞེས་པའི་ལུང་འདོད་པའི་འགྲོ་བ་
གཅིག་ཏུ་སྲིད་པ་བརྒྱུད་མི་འགྲུབ་པ་ལ་ཤེས་བྱེད་དུ་འགྲོ་བའི་རྒྱུ་མཚན་་་་་་
གཟུགས་དང་གཟུགས་མེད་ཀྱི་འཕགས་པ་ཕྱིར་མི་འོང་ཡིན་པས་དེ་ད་་་་་་་
གཟོད་མིར་མི་སྐྱེ་བའི་ཕྱིར། ལྷ་དང་མི་རྣམས་སུ་སོ་སོར་ལན་བདུན་འཁོར་
ཞེས་པ་མི་འཐད་གསུངས་པ་ནི་དམ་པའི་ཆོས་མངོན་པ་ལ་ཆོས་ཀྱི་སྤྱན་ལྡན་
ཆེན་པོའི་གསུང་ཡིན་ཡང་དཔྱད་ན་འཐད་པར་མི་མངོན་ཏེ། འདོད་པའི་
འགྲོ་བ་གཅིག་ལ་དགོངས་པ་ཡིན་པའི་མདོ་ནི་གང་ཟག་ལྟ་བ་ཕུན་སུམ་་་་་
ཚོགས་པ་སྲིད་པ་བརྒྱད་པ་མངོན་པར་འགྲུབ་པ་གང་ཡིན་པ་དེ་ནི་གནས་་་་
མེད་ཅེས་པ་འདི་ཡིན་ལ་འདིའི་དགོངས་པ་དེ་ལྟར་ཡིན་པའི་རྒྱུ་མཚན་ཡང་
འོད་སྲུངས་སྡེ་པ་རྣམས་ལྷ་མི་སོ་སོར་ལན་བདུན་ཅེས་འབྱུང་བས་འཕགས་་་
པས་སྲིད་པ་བརྒྱད་ལེན་པར་བསྟན་ལ་སྲིད་རྩེའི་མཐར་ཐུག་འགྲོས་ཀྱང་་་་་
ལྷའི་འགྲོ་བ་གཅིག་ཏུ་སྲིད་པ་བརྒྱད་ལ་སོགས་པ་ལེན་པས་ན་ཁམས་འདོད་་
ཁམས་པ་དང་། འགྲོ་བ་རིགས་མཐུན་གཅིག་ཏུ་བརྒྱུད་མི་ལེན་པ་ལ་མདོ་སྔ་
མའི་དགོངས་པ་མི་ལེན་པར་སྒྲ་རང་སོར་བཞག་ན་དེ་གཉིས་མི་འཐད་པར་
འགྱུར་བའི་ཕྱིར་རོ། །དེས་ན་འདོད་པའི་འགྲོ་བ་རིགས་གཅིག་ལ་དགོངས་
པའོ་ཞེས་བཤད་ན་འགྲེལ་པའི་རྩོད་ལན་སྔ་ཕྱི་ཐམས་ཅད་འབྲེལ་པར་་་་་་་་
26

ཞུགས་གནས་ཀྱི་རྣམ་བཞག་
འགྱུར་རོ། །སྔར་བཤད་པ་དེ་དག་གི་ཤེས་བྱེད་ཡང་ཇི་སྐད་དུ་མཛོད་འགྲེལ་
ལས། བྱེ་བྲག་ཏུ་སྨྲ་བ་རྣམས་ན་རེ། དེ་ནི་དེ་ལས་གཞན་པའི་སྐྱེ་བའི་སྲིད་པ་
བདུན་དང་། སྲིད་པ་བར་མ་བདུན་དུ་མི་རྣམས་ཀྱི་ནང་དུ་ཉིང་མཚམས་
སྦྱོར་བར་བྱེད་ལ་དེ་བཞིན་དུ་ལྷ་དག་གི་ནང་དུ་ཡང་ཉིང་མཚམས་སྦྱོར་བར་
བྱེད་དེ། དེ་ལྟར་སྲིད་པ་ཉི་ཤུ་རྩ་བརྒྱད་ཀྱི་བར་དུ་ཉིང་མཚམས་སྦྱོར་བར་
བྱེད་དོ། ། སྲིད་པ་བདུན་ཚན་དུ་འདྲ་བའི་ཕྱིར་མཆོག་ཏུ་ཐོགས་ན་ལན་
བདུན་པ་ཞེས་བཤད་དེ། གནས་བདུན་ལ་མཁས་པ་ཞེས་བྱ་བ་དང་། འདབ་
མ་བདུན་པ་ཞེས་བྱ་བ་བཞིན་ནོ། །ཞེས་ཟེར་རོ། །འོ་ན་ཡང་མདོ་ལས། གང་
ཟག་ལྟ་བ་ཕུན་སུམ་ཚོགས་པ་སྲིད་པ་བརྒྱད་པ་མངོན་པར་གྲུབ་པ་གང་ཡིན་
པ་ནི་གནས་མ་ཡིན་ཞིང་གོ་སྐབས་མེད་དེ། འདི་ནི་གནས་མེད་དོ་ཞེས་
གསུངས་པ་ཇི་ལྟ་བུ་ཞེ་ན། འགྲོ་བ་གཅིག་ཏུ་དགོངས་པ་ཡིན་ནོ། །འོན་ཏེ་སྒྲ་
ཇི་བཞིན་དུ་བརྟག་ན་ནི། སྲིད་པ་བར་མ་ཡང་ཡོད་པར་མི་འགྱུར་རོ། །དེ་ལྟ་
ན་ཡང་སྲིད་པའི་རྩེ་མོའི་བར་དུ་གོང་དུ་འཕོ་བ་འགྲོ་བ་གཅིག་ཏུ་སྐྱེ་བའི་་་་་་
སྲིད་པ་བརྒྱད་པར་མི་འགྱུར་རོ་ཞེ་ན། འདོད་པའི་ཁམས་ལ་དགོངས་ཏེ་
གསུངས་པའི་ཕྱིར་ཉེས་པ་མེད་དོ། །འདི་ལ་ཤེས་པར་བྱེད་པ་མདོའམ་རིགས་
པ་ཅི་ཞིག་ཡོད། ལྷ་དང་མི་རྣམས་ཀྱི་ནང་ན་སོ་སོར་ལན་བདུན་སྐྱེའོ། །གཉིས་
ཀའི་ནང་དུ་ནི་ལན་བདུན་མ་ཡིན་པ་ཉིད་དོ། ། ཞེས་གསུངས་པ་འདི་ལ་ཤེས་
པར་བྱེད་པ་ཅི་ཞིག་ཡོད་དེ། འདི་སྐད་དུ་ལྷ་རྣམས་དང་མི་རྣམས་ཀྱི་ནང་དུ་
ལན་བདུན་ཞེས་འབྱུང་ངོ་ཞེ་ན། འོད་སྲུངས་པ་རྣམས་ལྷ་རྣམས་སུ་ལན་
27

རྗེ་ཙོང་ཁ་པའི་གསུང་།
བདུན་མི་རྣམས་སུ་ལན་བདུན་ཞེས་སོ་སོར་ཡང་འདོན་པས་འདི་ལ་མངོན་་་་
པར་ཞེན་པར་མི་བྱའོ། །གང་ཞིག་མི་དག་གི་ནང་དུ་རྒྱུན་དུ་ཞུགས་པར་གྱུར་
པ་དེ་ནི་དེ་ཁོ་ནར་འོངས་ནས་ཡོངས་སུ་མྱ་ངན་ལས་འདའ་ལ། གང་ཞིག་ལྷ་
དག་གི་ནང་དུ་རྒྱུན་དུ་ཞུགས་པར་གྱུར་པ་དེ་ནི་དེ་ཁོ་ནར་འོངས་ནས་་་་་་་
ཡོངས་སུ་མྱ་ངན་ལས་འདའོ། །ཞེས་གང་གསུངས་པ་ཡིན་ནོ། ། དེ་ལྟར་ལུགས་
གཉིས་ལས་སངས་རྒྱས་གཉིས་པ་ནི་ཉེར་བརྒྱད་ལེན་པའི་ཕྱོགས་བཞེད་པར་
འགྲེལ་བཤད་དུ་འབྱུང་ལ། ཀུན་ལས་བཏུས་སུ་ཡང་རེ་ལྟར་ཐོགས་ན་ལན་
བདུན་པ་གང་ཞེ་ན། རྒྱུན་དུ་ཞུགས་པའི་གང་ཟག་ཉིད་ལྷ་དང་མིར་ཡན་
མན་དུ་ལན་བདུན་དུ་སྲིད་པར་འཁོར་བར་བྱས་ནས་སྡུག་བསྔལ་གྱི་ཐ་མ་་་་་
ཐོབ་པའོ་ཞེས་འབྱུང་བས་གཅེན་ཡང་སྐྱེ་བ་ཉེར་བརྒྱད་ལེན་པ་བཞེད་པར་་་་
བརྟག་ནུས་ཏེ། ལྷ་མི་ཡན་མན་ནི་ཕན་ཚུན་སོ་སོར་གྱི་དོན་དུ་བཤད་པར་
ནུས་པའི་ཕྱིར་དང་། འདོད་པར་སྐྱེ་བ་ལ་ཡང་བར་སྲིད་ལེན་པས་ཁྱབ་པའི་
ཕྱིར་རོ། །ལན་བདུན་པ་ལ་སྐྱེ་འཕགས་གཉིས། །འཕགས་པ་ལ་ཡང་ངེས་མ་
ངེས། །རྣམ་གཉིས་ཉེར་བརྒྱད་སྐྱེ་ན་ཡང་། །བདུན་ཚན་འདྲ་ཕྱིར་བདུན་ཞེས་
དང་།།དང་པོར་ཐོབ་པའི་རྟེན་དེ་ལ། །མྱང་འདས་མངོན་དུ་བྱེད་པ་སྟེ། །གོང་
འོག་གཉིས་ཀྱི་གཞུང་རྣམས་ཀྱིས། །སྐུ་མཆེད་གཉིས་ཀྱི་དགོངས་པར་
བསྒྲུབས། །ཞེས་བྱ་བ་ནི་བསྡུ་བའི་ཚིགས་སུ་བཅད་པའོ། །རྒྱུན་དུ་ཞུགས་པའི་
འབྲས་བུ་ཙམ་ལ་གནས་པའི་རྣམ་པར་བཞག་པ་བཤད་ཟིན་ཏོ། །།
རྒྱུན་དུ་ཞུགས་པའི་འབྲས་བུ་ཁྱད་པར་ཅན་ལ་གནས་པ་གང་ཞེ་ན།
28

ཞུགས་གནས་ཀྱི་རྣམ་བཞག
རྒྱུན་དུ་ཞུགས་པའི་འབྲས་བུ་ལ་གནས་པ་གང་འདོད་པའི་སྒོམ་སྤང་དང་པོ་་
ནས་དྲུག་པའི་བར་གང་ཡང་རུང་བ་སྤོང་བའི་སྦྱོར་བ་ཅན་ནོ། །དེ་ལ་ཡང་
ལྷའི་རིགས་ནས་རིགས་སུ་སྐྱེ་བ་དང་། མིའི་རིགས་ནས་རིགས་སུ་སྐྱེ་བའོ། །
འོན་ཀྱང་དེ་ཙམ་དུ་གྲངས་ངེས་པ་ནི་མ་ཡིན་ཏེ། འདི་ལྟར་རྒྱུན་ཞུགས་
འབྲས་གནས་ཀྱི་རྟེན་དེ་ཉིད་ལ་ཕྱིར་འོང་དང་ཕྱིར་མི་འོང་མངོན་དུ་བྱས་ཏེ་
དེ་ཚེ་འཕོས་ནས་ཁམས་གོང་མར་སྐྱེ་བ་ཡོད་ལ་རིགས་ནས་རིགས་སྐྱེ་ནི་ཚེ་་་
དེ་ལ་འབྲས་བུ་བར་པ་གཉིས་མི་བསྐྱེད་ཅིང་ཁམས་གོང་མར་ཡང་འགྲོ་བ་མི་
སྲིད་པའི་ཕྱིར་རོ། །དེ་ལ་སྤྱིར་རིགས་ནས་རིགས་སུ་སྐྱེ་བ་ལ་ཁྱད་པར་གསུམ་
དང་ལྡན་པ་ཞིག་དགོས་ཏེ། དེ་ཡང་གང་ཞེ་ན། མཛོད་དུ། རྣམ་གསུམ་རྣམ་
བཞི་ལས་གྲོལ་བ། །ཚེ་གཉིས་གསུམ་དུ་རིགས་ནས་རིགས། །ཞེས་འབྱུང་བ་
ལྟར་ཉོན་མོངས་སྤངས་པའི་ཁྱད་པར་དང་། སྐྱེ་བ་ལེན་ཚུལ་གྱི་ཁྱད་པར་
དང་༑ གཉེན་པོ་ཐོབ་པའི་ཁྱད་པར་རོ། །དེ་ལ་འདོད་པའི་སྒོམ་སྤང་གསུམ་པ་
ངེས་པར་སྤངས་བཞི་པ་མ་སྤངས་ཀྱང་བླའི་ལྔ་པ་ངེས་པར་མ་སྤངས་པ་ཞིག་
དགོས་ཏེ། འགྲེལ་པར་ཉོན་མོངས་པ་སྤངས་པ་ལས་ནི་ཉོན་མོངས་པའི་རྣམ་
པ་གསུམ་མམ་བཞི་སྤངས་པའི་ཕྱིར་རོ། ། ཞེས་གསུམ་དང་བཞི་ལ་འདམ་ག་
ཅན་མཛད་ལ་གཉིས་དང་གཅིག་མ་སྨོས་པའི་ཕྱིར་དང་། ལྔ་པ་སྤངས་ན་
དྲུག་པ་ཡང་ངེས་པར་སྤོང་བས་ཕྱིར་འོང་དུ་འགྱུར་ལ། དེ་ལྟར་ན་འགྲོ་བ་
རིགས་མཐུན་གཅིག་ཏུ་སྐྱེ་བ་གཉིས་ལེན་མི་སྲིད་པའི་ཕྱིར་དང་། རིགས་ནས་
རིགས་སྐྱེ་མ་ཡིན་པར་ཐལ་བའི་ཕྱིར་རོ། ། གལ་ཏེ་དེ་ལྟ་ན་ཕྱིར་འོང་བར་ཆད་

རྗེ་ཙོང་ཁ་པའི་གསུང་།
གཅིག་པ་ཡང་བརྒྱད་པ་སྤངས་པ་ན་དགུ་པ་ཡང་ངེས་པར་སྤོང་བས་ཕྱིར་མི་
འོང་དུ་འགྱུར་ལ། དེ་ལྟར་ན་ཚེ་གཅིག་བར་མི་འགྱུར་རོ། ། ཞེ་ན་མི་མཚུངས་
ཏེ། སྒོམ་སྤང་དགུ་པ་སྤོང་བ་ལ་ཁམས་ལས་འདའ་དགོས་པས་དཀའ་ལ་དྲུག་
པ་སྤོང་བ་ལ་དེ་ལྟ་མིན་པའི་ཕྱིར་རོ། །དེ་ལྟར་ཡང་ཇི་སྐད་དུ། མཛོད་འགྲེལ་
ལས། ཅིའི་ཕྱིར་རྣམ་པ་ལྔ་སྤངས་པའི་ཕྱིར་མ་ཡིན་ཞེ་ན། དེ་སྤངས་ན་དྲུག་པ་
ཡང་གདོན་མི་ཟ་བར་སྤོང་བའི་ཕྱིར་ཏེ་དེའི་རྣམ་པ་གཅིག་གིས་ནི་བར་ཆད་
གཅིག་པ་བཞིན་དུ་འབྲས་བུ་ལ་གེགས་བྱ་བར་མི་ནུས་ཏེ་ཁམས་ལས་མི་་་་་་
འདའ་པའི་ཕྱིར་རོ་ཞེས་གང་གསུངས་པ་ཡིན་ནོ། ། སྐྱེ་བ་ལེན་ཚུལ་གྱི་ཁྱད་
པར་ནི། འདོད་པའི་འགྲོ་བ་གཅིག་ཏུ་སྐྱེ་བ་གཉིས་ངེས་པར་ལེན་དགོས་ཏེ་
རིགས་ནས་རིགས་སྐྱེའི་དོན་བློས་པའམ་འདབས་པའི་དོན་ཡིན་པའི་ཕྱིར་་་
དང་། འདོད་པའི་འགྲོ་བ་མི་གཅིག་པ་གཉིས་སུ་ལན་གཉིས་སྐྱེ་བ་ཕྱིར་འོང་
ལ་ཡང་ཡོད་པའི་ཕྱིར་རོ། ། སྐྱེ་བ་གསུམ་ནི་བླངས་ཀྱང་བླ་ལ་མ་བླངས་ཀྱང་
བླའི། བཞི་ངེས་པར་མ་བླངས་པ་ཞིག་དགོས་ཏེ། འགྲེལ་པར་ཚེ་གཉིས་སམ་
གསུམ་ལུས་པའི་ཕྱིར་རོ། །ཞེས་ཚེ་གསུམ་ཡན་ཆད་ལས་འདམ་ག་མ་མཛད་
པའི་ཕྱིར་རོ། །གཉེན་པོའི་ཁྱད་པར་ནི། སྔར་བཤད་པའི་ཉོན་མོངས་སྤང་
བའི་གཉེན་པོ་ཟག་མེད་ཀྱི་ལམ་ཐོབ་པའོ། །དེ་ནི་རྣམ་གསུམ་རྣམ་བཞི་ཞེས་
པའི་རྐང་པ་གཉིས་སུ་དངོས་སུ་མ་སྨོས་པ་ནི་རྒྱུན་ཞུགས་ཕྱིས་ཉོན་མོངས་་་་
པའི་རྣམ་པ་གཅིག་ལ་སོགས་པ་སྤོང་བ་ནི་དེ་དག་གི་གཉེན་པོ་ཟག་མེད་ཀྱི་་
ལམ་ཐོབ་པ་དེ་མ་སྨོས་ཀྱང་རྟོགས་པར་འགྱུར་ཏེ་གཉེན་པོ་མེད་པར་ཉོན་་་་་
30

ཞུགས་གནས་ཀྱི་རྣམ་བཞག
མོངས་སྤང་མི་སྲིད་པའི་ཕྱིར་དང་། འཕགས་པ་ཡིན་པས་ཟག་མེད་ཀྱི་ལམ་
གྱི་ཐོབ་པ་ཡང་སྐྱེ་བའི་ཕྱིར་རོ། །གལ་ཏེ་འཇིག་རྟེན་པའི་ལམ་གྱིས་སྤོང་ན་
ཡང་ཟག་མེད་འཐོབ་སྟེ་ཇི་སྐད་དུ། མཛོད་ལས། འཕགས་ལ་བྲལ་བའི་ཐོབ་
རྣམ་གཉིས། །ཞེས་འཕགས་པས་འཇིག་རྟེན་པའི་ལམ་གྱིས་ཉོན་མོངས་སྤོང་
བ་ལ་ཟག་བཅས་ཟག་མེད་ཀྱི་ཐོབ་པ་གཉིས་ཀ་སྐྱེ་བར་གསུངས་པའི་ཕྱིར་རོ།།
དེ་ལྟ་ཡང་མཛོད་འགྲེལ་ལས། ཚིགས་སུ་བཅད་པའི་ནང་དུ་གཉིས་ཤིག་སྨོས་
པ་ནི་རྒྱུན་དུ་ཞུགས་པ་ཕྱིས་ཉོན་མོངས་པ་སྤོང་བར་བྱེད་པ་ན་དེའི་གཉེན་
པོ་ཟག་པ་མེད་པའི་དབང་པོ་ཐོབ་པ་ནི་མ་སྨོས་ཀྱང་འགྲུབ་པའི་ཕྱིར་རོ། །
ཞེས་སོ། །དེ་ལྟར་ན་འདོད་པའི་སྒོམ་སྤང་དྲུག་པ་མ་སྤངས་པ་ལམ་ལ་རྗེས་
ཤེས་ལ་གནས་པ་ཉོན་མོངས་སྤོང་བའི་སྦྱོར་བ་དང་ལྡན་པ་འདོད་པའི་འགྲོ་་
བ་གཅིག་ཏུ་སྐྱེ་བ་གཉིས་ངེས་པར་བླངས་ནས་འདའ་བ་དེ་ནི་རྒྱུན་ཞུགས་་་་་
རིགས་ནས་རིགས་སྐྱེ་ཡིན་ནོ། །དེ་ལ་ལྷའི་རིགས་ནས་རིགས་སྐྱེ་དང་། མིའི་
རིགས་ནས་རིགས་སྐྱེ་གཉིས་ཡོད་དོ། །དང་པོ་ནི། འདོད་ལྷ་དྲུག་པོ་གང་རུང་
གི་རྟེན་ལ་རྒྱུན་ཞུགས་ཐོབ་པ་དེ་ལྟར་ལན་གཉིས་སྐྱེས་ནས་དང་པོའི་ལྷ་་་་
རིགས་དེའམ་གཞན་ལྔ་པོ་གང་རུང་ལ་མྱ་ངན་ལས་འདའོ། །གཉིས་པ་ནི།
འཛམ་བུ་གླིང་པ་ལྟ་བུའི་རྟེན་ལ་རྒྱུན་ཞུགས་ཐོབ་པ་དེ་མིར་ལན་གཉིས་སྐྱེས་
ནས་གླིང་དེ་ཉིད་དམ་ཤར་ནུབ་གང་རུང་དུ་སྐྱེས་ནས་མྱ་ངན་ལས་འདའོ། །
དེ་ལྟར་ཡང་ཇི་སྐད་དུ། མཛོད་འགྲེལ་ལས། རིགས་ནས་རིགས་སུ་སྐྱེ་བ་ནི་
རྣམ་པ་གཉིས་ཏེ། ལྷའི་རིགས་ནས་རིགས་སུ་སྐྱེ་བ་ནི་ལྷ་དག་གི་ནང་དུ་
31

རྗེ་ཙོང་ཁ་པའི་གསུང་།
རིགས་གཉིས་སམ་གསུམ་དུ་འཁོར་ནས་ལྷའི་རིགས་དེའམ་གཞན་དུ་ཡོངས་་
སུ་མྱ་ངན་ལས་འདའ་བའོ། །མིའི་རིགས་ནས་རིགས་སུ་སྐྱེ་བ་ནི་མི་དག་གི་
ནང་དུ་རིགས་གཉིས་སམ་གསུམ་དུ་འཁོར་ནས་གླིང་དེའམ་གཞན་དུ་ཡོངས་
སུ་མྱ་ངན་ལས་འདས་་གང་ཡིན་པའོ། །ཞེས་གང་གསུངས་པའོ། །འདིར་
འགྲེལ་བཤད་དུ། གང་ཞིག་རྣམ་པ་གཅིག་གམ་གཉིས་ལས་གྲོལ་བ་དེ་ཅི་ཞིག་
ཡིན་ཞེ་ན། ཁ་ཅིག་ན་རེ་རིགས་ནས་རིགས་སུ་སྐྱེ་བ་ཡིན་ཏེ། རྣམ་པ་གསུམ་
དང་བཞི་ལས་གྲོལ་བ་སྨོས་པ་ནི་དཔེར་བརྗོད་པའི་ཕྱིར་རམ། དེ་ཕན་ཆད་
དུ་ནི་མ་ཡིན་ནོ་ཞེས་ཚད་དུ་བྱས་པའི་ཕྱིར་རོ། །ཞེས་ཟེར་རོ། །གཞན་དག་ན་
རེ་རྣམ་པ་གཅིག་གམ་གཉིས་ལས་གྲོལ་བ་དེ་ནི་ཚེ་ལྔའམ་དྲུག་པ་ཡིན་ཏེ་་་་
རྣམ་པ་གསུམ་མམ་བཞི་ལས་གྲོལ་བ་ཞེས་ཁྱད་པར་སྨོས་པའི་ཕྱིར་རོ། །ཞེས་
ཟེར་ཏེ་འདི་ནི་བཤད་པ་བྱེད་པ་རྣམས་ཀྱིས་མ་དཔྱད་པས་འདི་དཔྱད་་་་་་
དགོས་པ་ཡིན་ནོ་ཞེས་འབྱུང་ངོ་། །དེ་ལ་ལུགས་སྔ་མ་ནི། སྒོམ་སྤང་རྣམ་པ་
གསུམ་མམ་བཞི་ལས་གྲོལ་བའི་རིགས་སྐྱེ་འདོད་པ་བཞིན་དུ་རྣམ་པ་གཅིག་་་་
གམ་གཉིས་ཙམ་ལས་གྲོལ་བའི་རིགས་སྐྱེ་ལ་གསུམ་མམ་བཞི་སྤང་དགོས་་་་་་
པར་བསྟན་པ་ནི། རིགས་སྐྱེའི་ཕྱོགས་གཅིག་མཚོན་པའམ་བཞི་མན་ཆད་མ་
སྤངས་པ་ཞིག་དགོས་ཞེས་ཕ་མཐའི་ཚད་བསྟན་པ་ཙམ་ཡིན་ནོ། །ཞེས་པའི་
དོན་ནོ། །ལུགས་གཉིས་པའི་དོན་ནི། རྣམ་པ་གསུམ་མམ་བཞི་ལས་གྲོལ་བ་ལ་
ཚེ་གཉིས་སམ་གསུམ་ལུས་པའི་ཁྱད་པར་བསྟན་པ་ནི། རྣམ་པ་གཅིག་གམ་
གཉིས་ལུས་པར་ཡང་གོང་མའི་གནད་ཀྱིས་ཚེ་ལྔའམ་དྲུག་ལུས་པ་ཡིན་ནོ། །

ཞུགས་གནས་ཀྱི་རྣམ་བཞག
ཞེས་པའི་དོན་ནི། 
དེ་ལྟར་གཉིས་པོ་དེ་ལ་སློབ་དཔོན་རྒྱལ་པོ་སྲས་ཀྱིས་ནི།།
སྔོན་གྱི་ཆོས་མངོན་པའི་འཆད་པ་པོ་རྣམས་ཀྱིས་འདི་ལྟ་བུ་མ་དཔྱད་པས་་་་་
དཔྱད་དགོས་པར་འདུག་ཅེས་ཐེ་ཚོམ་བསྐུར་བ་ཙམ་ལས་མི་སྣང་ཡང་མི་་་་་
འཐད་པར་མངོན་ཏེ། སློབ་དཔོན་ཀྱིས་རིགས་སྐྱེའི་སྤངས་པའི་ཁྱད་པར་
འཆད་པ་ན་གསུམ་མམ་བཞི་ལས་གྲོལ་བ་བསྟན་པ་དེ་འདི་ཚུན་སྤངས་པ་་་་
དགོས་ཞེས་པའི་དོན་ཡིན་གྱི་འདི་ཕན་ཆད་མ་སྤངས་པ་ཞིག་དགོས་ཞེས་་་་་
བསྟན་ན་མ་འབྲེལ་བར་འགྱུར་ཏེ། རིགས་སྐྱེས་ཉོན་མོངས་གཅིག་གཉིས་
སོགས་གང་སྤངས་འཆད་པ་ལ་བཞི་ཕན་ཆད་མ་སྤངས་པ་ཞེས་བརྗོད་པས་་་
གཅིག་ནས་བཞིའི་བར་གང་སྤངས་མི་ཤེས་པའི་ཕྱིར་དང་། རྣམ་གསུམ་རྣམ་
བཞི་ལས་གྲོལ་བ། །
ཞེས་པས་རིགས་སྐྱེ་རྣམས་ཀྱི་ཕྱོགས་ཙམ་དཔེར་བརྗོད་
ནས་དེས་མཚོན་པའི་དོན་འགྲེལ་པར་གསུངས་པར་རིགས་ཏེ། དེའི་འགྲེལ་
པར་དེ་ལས་གལ་ཆུང་བ་རྣམས་ཀྱང་དཔྱད་པ་མཛད་འདུག་པའི་ཕྱིར་དང་
སྐྱེ་བ་ལྔའམ་དྲུག་ཙམ་བླངས་པ་ཡང་རིགས་སྐྱེར་འགྱུར་ན་ལན་བདུན་པ་ལ་་
ཡང་ཐལ་ཆེས་པ་དང་། འགྲེལ་པར་རིགས་སྐྱེའི་ཚེ་ཅི་ཙམ་ལུས་ཐུན་མོང་དུ་
དཔྱོད་པ་དང་། སོ་སོར་དཔྱོད་པའི་སྐབས་གཉིས་ཀར་ཡང་ཡ་མཐའ་གཉིས་
དང་མ་མཐའ་གསུམ་ཁོ་ནར་མཛད་འདུག་པའི་ཡང་ཕྱིར་རོ། ། ཁ་ཅིག་ཉོན་
མོངས་གསུམ་སྤངས་ན་གསུམ་བཞི་སྤངས་ན་གཉིས་ལེན་ཅེས་པ་ཡང་གསོག་
ཉིད་དུ་མཐོང་སྟེ། 
དེ་ལྟ་ན་ཡང་ལན་བདུན་པ་ཡང་ལན་དགུ་པར་འཇོག་
པར་འགྱུར་བ་དང་། 
དྲུག་པ་ཙམ་སྤངས་པའི་ཕྱིར་འོང་ཡང་གསུམ་ངེས་པར་
33

རྗེ་ཙོང་ཁ་པའི་གསུང་།
ལེན་པར་ཐལ་བར་འགྱུར་རོ། །དེས་ན་གསུམ་དང་བཞི་ལས་གྲོལ་བ་དང་ཚེ་
གཉིས་དང་གསུམ་ལེན་པ་གཉིས་ཀ་ལ་འགྲེལ་པར་འམ་གྱི་སྒྲ་འབྱུང་་་་་་་
འདམ་ག་ཅན་ཡིན་ལ་དེ་ཡང་སྔར་བཤད་པ་ལྟར་རིགས་སྐྱེ་ལ་གསུམ་སྤངས་
པ་ངེས་པར་དགོས། ཡང་ན་བཞི་སྤངས་ཀྱང་བླ་ཚེ་གཉིས་ལུས་པ་དགོས།
གསུམ་ལུས་ཀྱང་བླ་ཞེས་པའི་དོན་ནོ། །དེ་ལྟར་ན་སྤངས་པ་དང་སྐྱེ་བ་གཉིས་
ཀ་ལ་འདམ་ག་ཅན་མཛད་ཀྱང་གསུམ་སྤངས་པ་དང་། ཚེ་གཉིས་ལུས་པ་
སོར་བཞག་པས་ན་ཁོ་བོས་བཤད་པ་འདི་རྨ་མེད་པའོ། ། རིགས་སྐྱེ་ལ་སྐྱེ་བ་
གཉིས་ལེན་ངེས་སུ་བསྟན་པ་འདིས་ནི་རིགས་སྐྱེ་ཚེ་འཕོས་པ་རིགས་སྐྱེར་ཁ་་
ཅིག་(ཕར་ཕྱིན་པ) འདོད་པ་དང་། རིགས་སྐྱེ་ཚེ་ཡོངས་སུ་གྱུར་པའི་
འཕགས་པ་འདོད་པ་རྣམས་ཀྱང་སུན་ཕྱུང་བ་ཡིན་ཏེ། འདོད་པར་ཚེ་གྱུར་གྱི་
འཕགས་པ་ནི་འཕགས་ཆོས་ཚེ་གཉིས་སུ་བརྟེན་ཟིན་པ་ཡིན་པའི་ཕྱིར་རོ། །
དེ་ཡང་སྐབས་ཅི་ལྟ་བ་བཞིན་དུ་བཤད་པར་བྱའོ། །དེ་ལྟར་རིགས་ནས་
རིགས་སྐྱེ་ལ་ངེས་པར་ལན་གཉིས་འཁོར་བ་ནི་སློབ་དཔོན་ཐོགས་མེད་ཀྱང་་་་
བཞེད་པ་ཡིན་ཏེ། ཀུན་ལས་བཏུས་ལས་རིགས་ནས་རིགས་སུ་སྐྱེ་བ་གང་ཞེ་
ན། ལྷའམ་མི་རྣམས་ཀྱི་ནང་དུ་རིགས་ནས་རིགས་སུ་སོང་ནས་སྡུག་བསྔལ་གྱི་
ཐ་མ་འཐོབ་པའོ་ཞེས་འབྱུང་ལ་འགྲེལ་པར་ཡང་ངེས་པར་གཉིས་འཁོར་་་་་
ཞེས་འབྱུང་བའི་ཕྱིར་རོ། །དོན་འདི་ལ་ཁ་ཅིག་མཛོད་འགྲེལ་དུ་སྐྱེ་བ་ནི་གལ་
ཏེ་ན་གོང་མའི་སྐལ་བ་དང་ལྡན་པའི་ཕྱིར་ཆེས་ཉུང་ངུར་ཡང་འགྱུར་བས་་་་་
དེའི་ཕྱིར་འདི་སྨོས་སོ། །ཞེས་པས་རིགས་ནས་རིགས་སྐྱེ་སྐྱེ་བ་གཉིས་ལས་
34

ཞུགས་གནས་ཀྱི་རྣམ་བཞག །
ཀྱང་ཉུང་བར་འགྱུར་བར་བསྟན་པར་བསམས་ནས་ཀུན་བཏུས་ཀྱི་འགྲེལ་་་་་
པར་ངེས་པར་གཉིས་འཁོར་བར་བཤད་པ་མི་ལེགས་པར་ཚེ་གཉིས་ལེན་པ་་་
ཕ་མཐའ་བསྟན་པར་བཞེད་པ་ནི། མཛོད་འགྲེལ་གྱི་ལུང་དེའི་དོན་གཏན་མ་
རྟོགས་པར་མངོན་ཏེ། དེའི་ལུང་དོན་ནི་རིགས་སྐྱེ་ལ་ཁྱད་པར་གསུམ་ཡོད་པ་
ལས། རྣམ་གསུམ་རྣམ་བཞི་ལས་གྲོལ་བ། །ཚེ་གཉིས་གསུམ་དུ་རིགས་ནས་
རིགས། །ཞེས་པས་སྐྱེ་བའི་ཁྱད་པར་དང་། ཉོན་མོངས་སྤང་བའི་ཁྱད་པར་
གཉིས་བསྟན་ལ། གཉེན་པོ་ཐོབ་པའི་ཁྱད་པར་ནི་ཤུགས་ལས་གོ་བས་མ་
བསྟན་ཅེས་སྨོས་པ་ན། འོ་ན་སྐྱེ་བའི་ཁྱད་པར་ཡང་ཤུགས་ལ་བསྟན་པས་
ཆོག་མོད་སྙམ་དུ་དོགས་པ་ལ་རྒྱུན་ཞུགས་སྲིད་པ་གཉིས་ལེན་རུང་འགའ་་་་
ཞིག་གོང་མ་ཕྱིར་འོང་ནས་དགྲ་བཅོམ་གྱི་བར་སྐྱེ་བ་འདིའམ་སྐྱེ་བ་ཕྱི་མ་་་་་
ཉིད་ལ་འཐོབ་པ་ཡོད་པས་དེ་རྣམས་ནི་སྐྱེ་བ་ཉུང་བར་འགྱུར་ལ་རིགས་ནས་
རིགས་སྐྱེའི་ཚེ་དེ་ལྟ་བུ་མ་ཡིན་པར་ཚེ་གཉིས་སམ་གསུམ་ངེས་པར་ལེན་པར་
བསྟན་པའི་ཕྱིར་རིགས་སྐྱེའི་སྐྱེ་བའི་ཁྱད་པར་རྩ་བར་དངོས་སུ་སྨོས་ཞེས་་་་་
ཡིན་པའི་ཕྱིར་རོ། །དེ་ལྟར་ཡང་ལུང་དེའི་འགྲེལ་བཤད་དུ། དེའི་ཕྱིར་འདིའི་
ཚེ་ནི་ཚེ་གཉིས་གསུམ་དུ་རིགས་ནས་རིགས་ཞེས་ངེས་པར་བྱ་བའི་ཕྱིར་སྨོས་་
པ་ཡིན་ནོ། །ཞེས་འབྱུང་བས་ན་ཁོ་བོ་ཅག་ནི་ལུང་དེ་རིགས་སྐྱེ་སྲིད་པ་གཉིས་
ངེས་པར་ལེན་པའི་ཁུངས་སུ་འགྲོ་བར་འདོད་པ་ཡིན་ནོ། །དེ་ལྟ་ན་དེ་དང་དེ་
ལྟ་བུའི་རིགས་གཞན་བསྟན་བཅོས་སམ་གཙུག་ལག་གི་དགོངས་པར་མ་སོན་
པ་རྣམས་གཟུ་བོའི་བློས་བཀག་པ་ན་བཤེས་གཉེན་ངན་པའི་ངན་རྟོག་གིས་་་

རྗེ་ཙོང་ཁ་པའི་གསུང་།
བློ་གྲོས་བསླད་པ་དང་། ཆོས་ལ་མི་རྟོན་པར་གང་ཟག་ལ་རྟོན་པ་དག་ཕྲག་
དོག་གིས་རྣ་བ་མི་གཏོད་མོད། འོན་ཀྱང་བློ་དང་ལྡན་པ་དག་གིས་ཕྱོགས་
འཛིན་དོར་ཏེ་ཚུལ་བཞིན་བརྟགས་ན་རིགས་པ་དང་མི་རིགས་པ་དག་གི་་་་
རྣམ་པར་དབྱེ་བ་ཁོང་དུ་ཆུད་པར་འགྱུར་རོ། །འདིར་སྨྲས་པ། ཡང་དག་ལྟ་བ་
འོད་སྟོང་ལྡན་པ་ནུབ། །གནས་ལུགས་འདོམས་པའི་མཁས་རྣམས་ཕལ་ཆེར་
གཤེགས། །ལོག་པའི་ལམ་སྟོན་རྨོངས་པ་ཀུན་གྱིས་བཀུར། །ཀྱེ་མའོ་ཐུབ་
བསྟན་སུ་ཡིས་གནས་པར་ནུས། །ཡིན་ཚུལ་བཤད་ན་མཁས་འདོད་ཅན་དུ་
མཐོང་། །ལོག་པར་བསྟན་ན་ལྟ་ངན་ཕྱི་ཕྱིར་འཕེལ། །མི་སྨྲའི་བརྟུལ་ཤུགས་
བཟུང་ན་དོན་མི་འགྲུབ། །ཀྱེ་མའོ་ཐུབ་བསྟན་ཅི་ལྟར་གཟུང་བར་བྱ། །ཞེས་བྱ་
བ་ནི་བར་སྐབས་ཀྱི་ཚིགས་སུ་བཅད་པའོ། །ཉོན་མོངས་གསུམ་དང་སྐྱེ་བ་
གཉིས། །རིམ་བཞིན་ངེས་སྤང་ངེས་པར་ལེན། །བཞི་པ་སྤངས་དང་སྐྱེ་བ་ནི། །
གསུམ་པ་བླངས་དང་མ་བླངས་འདྲ། །སྤང་བྱ་ལྔ་པ་སྐྱེ་བ་བཞི། །ངེས་པར་མ་
སྤངས་མ་བླངས་པ། །རིགས་ནས་རིགས་སྐྱེའི་ཁྱད་ཆོས་སུ། །མཁས་པ་རྣམས་
ཀྱིས་རྟོགས་པར་བྱ། །ཞེས་བྱ་བ་ནི་བསྡུ་བའི་ཚིགས་སུ་བཅད་པའོ། །རྒྱུན་
ཞུགས་འབྲས་གནས་ཁྱད་པར་ཅན་གྱི་རྣམ་པར་བཞག་པ་བཤད་ཟིན་ཏོ།། །།
ཕྱིར་འོང་ཞུགས་པ་བཤད་པ།
ལན་ཅིག་ཕྱིར་འོང་བའི་འབྲས་བུ་ལ་ཞུགས་པ་གང་ཞེ་ན། འདི་དང་
ཕྱིར་མི་འོང་གི་ཞུགས་གནས་བཞི་ག་ལ་འབྲས་བུ་ཐོད་རྒལ་བ་དང་འབྲས་བུ་
རིམ་གྱིས་པ་གཉིས་ཡོད་པ་ལས་རེ་ཞིག་འབྲས་བུ་རིམ་གྱིས་པ་ཉིད་བཤད་་་་་
36

ཞུགས་གནས་ཀྱི་རྣམ་བཞག
པར་བྱ། དེས་ན་བཅུ་དྲུག་པ་ཐོབ་ཅིང་འདོད་ཉོན་དྲུག་པ་མ་སྤངས་ལ་དང་
པོ་ནས་དྲུག་པའི་བར་གང་ཡང་རུང་བ་སྤོང་བ་ལ་བརྩོན་པའི་གང་ཟག་དེ་་་
དག་ནི་ཕྱིར་འོང་གི་འབྲས་བུ་ལ་ཞུགས་པ་ཞེས་བྱ་སྟེ། འདི་ནི་རྒྱུན་ཞུགས་
འབྲས་གནས་ཁྱད་པར་ཅན་དང་རྫས་གཅིག་པའོ། །དེ་ལྟར་ཡང་འགྲེལ་པར་
ཞུགས་པ་ལྷག་མ་རྣམས་ནི་འབྲས་བུ་ལ་གནས་པ་གསུམ་ལས་ཐ་མི་དད་པའི་
ཕྱིར་རོ། །ཞེས་མཐར་གྱིས་པའི་སྐབས་སུ་ཞུགས་པ་དང་པོ་མ་གཏོགས་པ་
ཞུགས་པ་ཕྱི་མ་གསུམ་རིམ་པ་བཞིན་དུ་རྒྱུན་དུ་ཞུགས་པ་དང་ཕྱིར་འོང་དང་
ཕྱིར་མི་འོང་འབྲས་ནས་ཁྱད་པར་ཅན་དུ་གསུངས་པའི་ཕྱིར་རོ། །སློབ་དཔོན་
ཐོགས་མེད་ནི་ཕྱིར་འོང་ཞུགས་པ་ལ་འདོད་ཉོན་ལྔ་པ་སྤངས་ནས་དྲུག་པ་་་་
སྤོང་བའི་སྦྱོར་བ་ལ་བརྩོན་པ་ཞིག་བཞེད་པར་མངོན་ཏེ། ཀུན་ལས་བཏུས་སུ།
ལན་ཅིག་ཕྱིར་འོང་བའི་འབྲས་བུ་ལ་ཞུགས་པ་གང་ཞེ་ན། གང་བསྒོམ་པའི་
ལམ་ལ་འདོད་པ་ན་སྤྱོད་པའི་ཉོན་མོངས་པ་རྣམ་པ་ལྔ་པ་སྤངས་པའི་ལམ་་་
ལ་གནས་པའི་གང་ཟག་གོ །ཞེས་གསུངས་སོ། །དེ་ལྟར་བཞེད་པའང་ཕྱིར་
འོང་གི་ཞུགས་པ་ནི་ཕྱིར་འོང་གི་ཉེ་བའི་སྦྱོར་བ་ལ་ཞུགས་པ་ལ་བྱའི་ཕྱིར་་་་་
འོང་གི་རྒྱུ་ཙམ་ལ་ཞུགས་པ་ཡང་ཡིན་ན་ཧ་ཅང་ཐལ་བར་འགྱུར་ལ། དེའི་
ཕྱིར་གང་སྤངས་པ་ཙམ་གྱིས་ཕྱིར་འོང་གི་འབྲས་བུ་ཐོབ་པའི་སྤང་བྱ་དེ་ཉིད་
སྤོང་བ་ལ་བརྩོན་པ་ནས་ཞུགས་པར་བཞག་རིགས་ལ་དེ་ཡང་ལྔ་པ་མན་ཆད་
སྤོང་བ་ལ་མེད་པའི་ཕྱིར་རོ། །མངོན་པ་བ་འགའ་ཞིག་ལྔ་པ་སྤངས་པ་ཞེས་
འབྱུང་བ་ཐ་མའི་མཚམས་བཟུང་བ་ཡིན་ཞེས་འཆད་པ་ཡང་ཡོད་མོད་ཀྱི་་་་་

རྗེ་ཙོང་ཁ་པའི་གསུང་།
འོན་ཀྱང་འདི་དང་ཕྱིར་མི་འོང་ཞུགས་པ་གཉིས་ཆར་ལ་ལྔ་པ་སྤངས་པ་དང་
བརྒྱད་པ་སྤངས་པ་ངེས་པར་སྨོས་པའི་ཕྱིར་བཤད་པ་སྔ་མ་ཉིད་དགོངས་པ་
ཡིན་པར་འཐད་པར་རྟོགས་སོ། །དྲུག་པའི་བར་སྤོང་བརྩོན་པ་དང་། །ངེས་
པར་དྲུག་པ་སྤོང་བརྩོན་པ། །ཕྱིར་འོང་ཞུགས་ཡིན་ཞེས་པ་ནི། །གོང་འོག་
གཉིས་ཀྱི་ལུགས་སུ་བཤད། །ཅེས་བྱ་བ་ནི་བསྡུ་བའི་ཚིགས་སུ་བཅད་པའོ། །
ཕྱིར་འོང་ཞུགས་པ་བཤད་ཟིན་ཏོ།། །། ་་་་་་ དང་། ཁོ་པའི་
བ་། ཕྱིར་འོང་འབྲས་གནས་བཤད་པ། །
ལན་ཅིག་ཕྱིར་འོང་བའི་འབྲས་བུ་ལ་གནས་པ་གང་ཞེ་ན། བཅུ་དྲུག་པ་
ཐོབ་ལ་འདོད་ཉོན་དྲུག་པ་སྤངས་ཤིང་དགུ་པ་མ་སྤངས་པའི་ཐེག་དམན་ནོ།།
དེ་ལ་ཡང་འབྲས་བུ་ཙམ་ལ་གནས་པ་དང་། འབྲས་བུ་ཁྱད་པར་ཅན་ལ་
གནས་པ་གཉིས་སུ་འགྱུར་རོ། །དེ་ལ་ཕྱིར་འོང་འབྲས་གནས་གང་འདོད་ཉོན་
དྲུག་པ་ལས། གོང་མའི་ཉོན་མོངས་སྤོང་བ་ལ་མི་བརྩོན་པ་དེ་ནི་འབྲས་བུ་
ཙམ་ལ་གནས་པ་སྟེ། ཇི་སྐད་དུ་མཛོད་ལས། རྣམ་པ་དྲུག་པ་ཟད་གྱུར་པ། །དེ་
ནི་ལན་ཅིག་ཕྱིར་འོང་བ། །ཞེས་གང་གསུངས་པའོ། །ཕྱིར་འོང་འབྲས་གནས་
གང་བདུན་པ་ནས་དགུ་བའི་བར་སྤོང་བ་ལ་བརྩོན་པ་ནི་འབྲས་བུ་ཁྱད་པར་
ཅན་ལ་གནས་པ་སྟེ། ཕྱིར་མི་འོང་ཞུགས་པ་དང་གནད་གཅིག་གོ། །ཕྱིར་འོང་
འབྲས་གནས་ཁྱད་པར་ཅན་བར་ཆད་གཅིག་པ་ཞེས་འབྱུང་བ་དེ་ཇི་ལྟ་བུ་ཞེ་
ན། ཕྱིར་འོང་འབྲས་གནས་ཁྱད་པར་ཅན་གང་འདོད་ཉོན་བདུན་ནམ་
བརྒྱད་སྤངས་པས་ཕྱིར་མི་འོང་གི་འབྲས་བུ་ཐོབ་པ་ལ་ཉོན་མོངས་གཅིག་་་་་
38

ཞུགས་གནས་ཀྱི་རྣམ་བཞག
གིས་བར་དུ་ཆོད་ལ་མྱང་འདས་འཐོབ་པ་ལ་ཚེ་གཅིག་གིས་བར་དུ་ཆོད་པ་་་
གང་ཡིན་པ་སྟེ། ཇི་སྐད་དུ་མཛོད་ལས། ཉེས་ཆ་བདུན་དང་བརྒྱད་ཟད་པ། །
ཚེ་གཅིག་བར་ཆད་གཅིག་པ་དང་། །གསུམ་པ་ལ་ནི་ཞུགས་པའང་ཡིན། །ཞེས་
པས་སོ། །
དེ་ལ་ཉོན་མོངས་བརྒྱད་ཟད་ན་ཚེ་གཅིག་པ་དང་བར་ཆད་གཅིག་
པ་གཉིས་ཆར་ཡིན་ལ། བདུན་ཟད་ན་ཚེ་གཅིག་པ་ཡིན་ཀྱང་བར་ཆད་གཉིས་
པ་ཡིན་ཞེས་འགའ་ཞིག (མངོན་པ་བ) འདོད་ལ་ཁ་ཅིག (བདག་གི་བླ་
མ) ནི་བདུན་ཟད་པ་ཡང་བར་ཆད་གཅིག་པ་ཡིན་ཏེ་བར་ཆད་ནི་ཕྱིར་མི་
འོང་གི་འབྲས་བུ་ལ་གེགས་བྱེད་པའི་གཙོ་བོ་ཡིན་ལ་དེ་ཡང་དགུ་པ་ཉིད་་་་་་
ཡིན་པའི་ཕྱིར་རོ་ཞེས་ཀྱང་འཆད་དོ། །བར་ཆད་གཅིག་པ་འདི་ནི་བདུན་པ་
དང་བརྒྱད་པ་སྤངས་པའི་ཚེ་དེ་ལ་དགུ་པ་སྤངས་ནས་ཕྱིར་མི་འོང་དུ་འགྱུར་
བ་མ་ཡིན་གྱི་ཚེ་འཕོས་ནས་དགུ་པ་སྤངས་ཕྱིར་མི་འོང་མངོན་དུ་བྱས་ཏེ་་་་
རྟེན་དེ་ཉིད་ལ་མྱང་འདས་མངོན་དུ་བྱེད་པས་ན་ཕྱིར་མི་འོང་ལ་ཉོན་མོངས་
པ་གཅིག་གིས་བར་ཚོད་མྱང་འདས་ལ་ཚེ་གཅིག་གིས་ཆོད་པ་ཞེས་བྱའོ
ཉོན་མོངས་དགུ་པས་ཕྱིར་མི་འོང་ཚེ་དེ་ལ་འཐོབ་པ་ལ་བར་ཆད་མི་ནུས་ཏེ
དཔེར་ན་རིགས་སྐྱེས་ལྔ་བ་སྤངས་ན་དྲུག་པ་ཡང་གདོན་མི་ཟ་བར་སྤོང་བ་་་
བཞིན་ཞེ་ན་མ་ཡིན་ཏེ། ཁམས་ལས་འདའ་མི་འདའི་ཁྱད་པར་སྔར་བཤད་
པའི་ཕྱིར་རོ། །དེ་ལྟར་ཡང་། ཇི་སྐད་དུ་མཛོད་འགྲེལ་ལས། ཇི་ལྟར་ན་འདི་ནི་
རྣམ་པ་གཅིག་གིས་འབྲས་བུ་ལ་གེགས་བྱེད་པར་ནུས་ཤེ་ན། ཁམས་ལས་མི་
འདའ་བའི་ཕྱིར་རོ། །ཞེས་གསུངས་པས་སོ། །དེ་ལྟར་ན་བར་ཆད་གཅིག་པ་

རྗེ་ཙོང་ཁ་པའི་གསུང་།
མཛོད་འགྲེལ་གྱི་འགྲེལ་བཤད་དུ་འགྲོ་བ་གང་དུ་སྐྱེ་མི་འབྱུང་ལ། ཀུན་ལས་
བཏུས་སུ། བར་ཆད་གཅིག་པ་གང་ཞེ་ན། ལན་ཅིག་ཕྱིར་འོང་བ་ལྷ་རྣམས་ཀྱི་
ནང་ཉིད་དུ་གང་སྡུག་བསྔལ་གྱི་ཐ་མ་འཐོབ་པའོ། །ཞེས་འབྱུང་བས། འདོད་
ལྷའི་རྟེན་ལ་མྱང་འདས་ཐོབ་པར་གསལ་ལོ། ། ཇི་སྐད་དུ། མཛོད་ལས། རྣམ་
པ་དྲུག་པ་ཟད་གྱུར་པ། །དེ་ནི་ལན་ཅིག་ཕྱིར་འོང་བ། ། ཞེས་འབྲས་བུ་ཙམ་ལ་
གནས་པའི་ཐད་དུ་འགྲེལ་པར་ལྷ་དག་གི་ནང་དུ་སོང་ནས་མིའི་འཇིག་རྟེན་་
དུ་ལན་ཅིག་ཕྱིར་འོང་བའི་ཕྱིར་ལན་ཅིག་ཕྱིར་འོང་བ་སྟེ་དེ་ཕན་ཆད་སྐྱེ་བ་་་
མེད་པའི་ཕྱིར་ཞེས་གསུངས་པ་ནི། ཕྱིར་འོང་འབྲས་གནས་ཙམ་པོ་དེས་སྐྱེ་བ་
གཉིས་ལེན་པའི་ཤེས་བྱེད་དུ་མི་སྣང་བས་ཕྱིར་འོང་འབྲས་གནས་ཙམ་པོ་ལ་
སྐྱེ་བའི་ཁྱད་པར་མ་སྨོས་སོ། །འོ་ན་ཅི་ཞེ་ན། ལྷ་དང་མི་གཉིས་ཀར་སྐྱེ་བའི་
ཕྱིར་འོང་ཡོད་ཀྱང་དེ་ལན་ཅིག་ཕྱིར་འོང་མ་ཡིན་པར་མི་འགྱུར་ཏེ། འགྲོ་བ་
གཅིག་ཏུ་ལན་ཅིག་ལས་མི་འོང་པའི་ཕྱིར་སྙམ་དུ་བསམ་པའོ། །ཁ་ཅིག་ཕྱིར་
འོང་ཡིན་ན་འདོད་པར་ལན་ཅིག་འོང་བས་ཁྱབ་ཅེས་པ་ནི་རང་གི་མཚན་་་་་
ཉིད་སྟོན་པར་བྱེད་པ་སྟེ། དེ་ལྟ་ན་ཕྱིར་འོང་གི་རྟེན་ལ་ཕྱིར་མི་འོང་ཐོབ་པ་
མི་སྲིད་པ་ཉིད་དུ་འགྱུར་རོ། ། ཕྱིར་འོང་བར་ཆད་གཅིག་པ་སྟེ། ། ཉོན་མོངས་
བདུན་ནམ་བརྒྱད་སྤངས་ཤིང་། ། ཚེ་འཕོས་འདོད་ལྷའི་རྟེན་དག་ལ། །མྱང་
འདས་མངོན་དུ་བྱེད་པར་བསྟན། །ཅེས་བྱ་བ་ནི་བསྡུ་བའི་ཚིགས་སུ་བཅད་
པའོ། །ལན་ཅིག་ཕྱིར་འོང་བའི་འབྲས་བུ་ལ་གནས་པའི་རྣམ་པར་བཞག་པ་
40

ཞུགས་གནས་ཀྱི་རྣམ་བཞག
བ་ཕྱིར་མི་འོང་ཞུགས་པ་དང་འབྲས་གནས་བཤད་པ
ཕྱིར་མི་འོང་བའི་འབྲས་བུ་ལ་ཞུགས་པ་གང་ཞེ་ན
། སྔར་བཤད་པའི་
ཕྱིར་འོང་འབྲས་གནས་དེ་ཉིད་བདུན་པ་ནས་དགུ་པའི་བར་སྤོང་བའི་སྦྱོར་་་
བ་ཅན་ནོ། །དེ་ལྟར་ཡང་མཛོད་ལས། ཉེས་ཆ་བདུན་དང་བརྒྱད་ཟད་པ། ། ཚེ་
གཅིག་བར་ཚད་གཅིག་པ་དང་། །གསུམ་པ་ལ་ནི་ཞུགས་པའང་ཡིན། །ཞེས་
གང་གསུངས་པའོ། །
ཕྱིར་མི་འོང་བའི་འབྲས་བུ་ལ་གནས་པ་གང་ཞེ་ན། བཅུ་
དྲུག་པའི་རྟོགས་པ་ཐོབ་ཅིང་འདོད་པའི་སྒོམ་སྤངས་དགུ་པ་སྤངས་པའི་་་་་
ཐེག་དམན་སློབ་པའོ། །འདི་ཡང་ཁམས་གོང་མའི་ཉོན་མོངས་སྤོང་བའི་སྦྱོར་
བ་ལ་མི་གནས་པ་ན་འབྲས་བུ་ཙམ་ལ་གནས་པ་ཡིན་ལ། བསམ་གཏན་དང་
པོའི་ཉོན་མོངས་དང་པོ་ནས་སྲིད་རྩེའི་དགུ་པའི་བར་སྤོང་བའི་སྦྱོར་བ་ལ་་་་་
གནས་པའི་ཚེ་འབྲས་བུ་ཁྱད་པར་ཅན་ལ་གནས་པ་དང་། དགྲ་བཅོམ་ཞུགས་
པ་གཞི་གཅིག་པ་ཅན་ཡིན་ནོ། །གཞན་ཡང་འདི་ལ་གཟུགས་སུ་ཉེ་བར་འགྲོ་
བ་དང་། 
གཟུགས་མེད་དུ་ཉེ་བར་འགྲོ་བ་མཐོང་ཆོས་ཞི་དང་། ལུས་མངོན་
བྱེད་དེ་རྣམ་པ་བཞིར་ཡང་འགྱུར་རོ། །འདི་དག་འབྲས་བུ་ཁྱད་པར་ཅན་ལ་
འབྱེད་པར་འདོད་པ་ནི་ཡོད་མོད་འོན་ཀྱང་འདི་དག་ངེས་པར་སྒོམ་སྤང་་་་་
ལྷག་མ་སྤོང་བའི་སྦྱོར་བ་ཅན་ཡིན་པ་ལ་ཤེས་པར་བྱེད་པ་མི་སྣང་ངོ༌
གཟུགས་སུ་ཉེ་བར་འགྲོ་བ་གང་ཞེ་ན། འདོད་པའི་རྟེན་ཅན་གྱི་ཕྱིར་མི་འོང་
གང་གཟུགས་ཁམས་སུ་ངེས་པར་སྐྱེ་བ་བླངས་ནས་མྱང་འདས་འཐོབ་པའོ
དེ་ཡང་གཟུགས་ཁམས་ཀྱི་སྐྱེ་སྲིད་དུ་ཉིང་མཚམས་སྦྱོར་མི་དགོས་ཏེ་བར་་་་་

རྗེ་ཙོང་ཁ་པའི་གསུང་།
དོར་འདའ་བ་ལ་ཐལ་ཆེས་པར་འགྱུར་བའི་ཕྱིར་རོ། ། གཟུགས་ཁམས་ཀྱི་རྟེན་
ལ་འདའ་བ་ཡང་མི་དགོས་ཏེ་སྲིད་རྩེའི་མཐར་ཐུག་འགྲོ་ལ་ཐལ་བར་འགྱུར་
བའི་ཕྱིར་རོ། །བོད་ཁ་ཅིག་གང་དག་གཟུགས་ཁམས་ཀྱི་སྐྱེ་སྲིད་དང་བར་
སྲིད་དུ་ཉིང་མཚམས་སྦྱར་ཟིན་པ་རྣམས་ཀྱང་གཟུགས་ཀྱི་ཉེར་འགྲོར་འདོད་
པ་ནི་བསྟན་བཅོས་ཀྱི་དགོངས་པ་ཕྲ་མོ་རང་གི་བློ་གྲོས་ཀྱི་འཇུག་པ་རྩིང་་་་་་
པོས་མ་ཕྱེད་པ་ཡིན་ནོ། །དེ་ཡང་སྐབས་ཇི་ལྟ་བ་བཞིན་དུ་བཤད་པར་བྱའོ། །
གཟུགས་སུ་ཉེ་བར་འགྲོ་བ་དེ་ལ་ཡང་བར་དོར་འདའ་བ་དང་། སྐྱེས་ནས་
འདའ་བ་དང་། གོང་དུ་འཕོ་བ་སྟེ་གསུམ་དུ་འགྱུར་རོ། །བར་མ་དོར་འདའ་
བ་གང་ཞེ་ན། གཟུགས་སུ་ཉེ་བར་འགྲོ་བ་གང་གཟུགས་ཁམས་ཀྱི་ཚངས་ཆེན་
གྱི་བར་དོར་མ་གཏོགས་པ་བར་དོར་བཅུ་དྲུག་གང་རུང་དུ་ཉིང་མཚམས་་་་་
སྦྱོར་བའི་རྟེན་དེ་ཉིད་ལ་མྱ་ངན་ལས་འདས་པ་འཐོབ་པའོ། །དེ་ལ་ཡང་མྱུར་
བ་དང་། མྱུར་བ་མ་ཡིན་པ་དང་། ཡུན་རིང་མོ་ཞིག་ནས་འདའ་བ་རྣམ་པ་
གསུམ་མོ། །དེ་དག་ཀྱང་རིམ་པ་བཞིན་དུ་བར་དོར་སྐྱེས་མ་ཐག་དང་། ཚེ་
དཀྱིལ་དང་། ཚེ་གཞུག་ལ་འདའ་བ་གསུམ་ཡིན་ཏེ། ཇི་སྐད་དུ་མཛོད་འགྲེལ་
ལས། རེ་ཞིག་བར་མ་དོར་ཡོངས་སུ་མྱ་ངན་ལས་འདའ་བ་ནི་དཔེ་གསུམ་
གྱིས་མྱུར་བ་དང་། མྱུར་བ་མ་ཡིན་པ་དང་། ཡུན་རིང་མོ་ཞིག་ནས་ཡོངས་སུ་
མྱ་ངན་ལས་འདའ་བའི་ཕྱིར་རོ། །ཞེས་གང་གསུངས་པའོ། །དཔེ་གསུམ་ཡང་
གང་ཞེ་ན། ཞོགས་མའི་མེ་སྟག་གྲུབ་མ་ཐག་འཆི་བ་དང་། ལྕགས་མགར་གྱི་ཐོ་
བས་ལྕགས་བརྡུངས་པའི་མེ་སྟག་གནམ་དུ་ཡར་བ་ཕྱིར་ལྡོག་ཁར་འཆི་བ་་་་
42

__ ཞུགས་གནས་ཀྱི་རྣམ་བཞག་
དང་། ལྕགས་ཀྱི་ཚྭ་ཚྭ་གནམ་དུ་ཡར་བ་ཕྱིར་ལོག་ནས་ས་ལ་མ་ལྷུང་ཙམ་དུ་
འཆི་བ་གསུམ་རིམ་པ་བཞིན། བར་དོར་འདའ་བ་གསུམ་གྱི་དཔེར་སྐྱེས་བུ་
དམ་པའི་འགྲོ་བ་བདུན་བསྟན་པའི་མདོར་འབྱུང་ངོ་། །སློབ་དཔོན་ཐོགས་
མེད་ཀྱི་བཞེད་པས་བར་དོར་འདའ་བ་གསུམ་དུ་འཇོག་པའི་ཚུལ་ནི། དང་པོ་
བར་དོ་གྲུབ་པ་དང་ཉམ་དུ་ལམ་མངོན་དུ་བྱས་ནས་སྤང་བྱ་ལྷག་མ་སྤངས་་་
ཏེ་མྱང་འདས་ཐོབ་པ་དང་། བར་སྲིད་གྲུབ་ཅིང་སྐྱེ་སྲིད་དུ་འགྲོ་བའི་འདོད་
པ་མ་བྱུང་ཙམ་དང་། བར་སྲིད་གྲུབ་ནས་སྐྱེ་གནས་སུ་བགྲོད་པར་འདོད་པ་
ན་ལམ་མངོན་དུ་བྱས་ནས་ཏེ་མྱང་འདས་ཐོབ་པར་བྱེད་ལ་དེ་དག་གཟུགས་་
ཁམས་ཀྱི་ལྷ་གནས་སུ་དངོས་སུ་སྐྱེ་བའི་ཉོན་མོངས་སྤངས་ཀྱང་བར་སྲིད་་་་་་
འགྲུབ་པའི་ཉོན་མོངས་མ་སྤངས་པས་བར་དོར་སྐྱེ་བར་བཞེད་དེ། ཀུན་ལས་
བཏུས་སུ། བར་མ་དོར་ཡོངས་སུ་མྱ་ངན་ལས་འདའ་བ་གང་ཞེ་ན། སྐྱེ་བའི་
ཀུན་ཏུ་སྦྱོར་བ་ནི་སྤངས་ལ་མངོན་པར་འགྲུབ་པའི་ཀུན་ཏུ་སྦྱོར་བ་ནི་་་་་་
སྤངས་ཏེ། བར་མ་དོའི་སྲིད་པ་མངོན་པར་འགྲུབ་པ་ན་གང་ལམ་མངོན་དུ་
བྱས་ནས་སྡུག་བསྔལ་གྱི་ཐ་མ་འཐོབ་པ་དང་། བར་མ་དོའི་སྲིད་པ་མངོན་
པར་གྲུབ་པ་སྐྱེ་བའི་སྲིད་པར་འགྲོ་བར་མི་སེམས་པ་ཉིད་ན་གང་ལམ་མངོན་
དུ་བྱས་ནས་སྡུག་བསྔལ་གྱི་ཐ་མ་འཐོབ་པ་དང་། མངོན་པར་བསམས་ནས་
སྐྱེ་བའི་སྲིད་པ་ལ་མངོན་པར་འཇུག་སྟེ། སྐྱེ་བའི་སྲིད་པ་ནི་མ་ཐོབ་པ་ན་གང་
ལམ་མངོན་དུ་བྱས་ནས་སྡུག་བསྔལ་གྱི་ཐ་མ་འཐོབ་པའོ། །ཞེས་གང་གསུངས་
པའོ། །སྐྱེས་ནས་འདའ་བ་གང་ཞེ་ན། །གཟུགས་སུ་ཉེ་བར་འགྲོ་བ་གང་

རྗེ་ཙོང་ཁ་པའི་གསུང་།
གཟུགས་ཁམས་ཀྱི་ལྷ་གནས་བཅུ་དྲུག་གང་ཡང་རུང་བར་དང་པོར་སྐྱེས་་་་་
པའི་རྟེན་དེ་ཉིད་ལ་མྱ་ངན་ལས་འདའ་བའོ། །འདི་ལ་ཡང་སྐྱེས་པ་ཙམ་ནས་
འདའ་བ་དང་། མངོན་པར་འདུ་བྱེད་པ་མེད་པར་དང་། མངོན་པར་འདུ་
བྱེད་པ་དང་བཅས་ནས་ཡོངས་སུ་མྱ་ངན་ལས་འདའ་བ་གསུམ་དུ་འགྱུར་ལ
དེ་དག་གི་ཁྱད་པར་ཡང་རིམ་པ་ལྟར་འགྲེལ་བཤད་དུ། དེ་ལྟར་མངོན་པར་
བརྩོན་པ་ལ་སོགས་པ་ཐ་དད་པའི་ཕྱིར་ཡོངས་སུ་མྱ་ངན་ལས་འདའ་བའི་་་་
ཁྱད་པར་བཤད་པ་ཡིན་ཏེ། སྐྱེས་ནས་ཡོངས་སུ་མྱ་ངན་ལས་འདའ་བ་ལ་ནི་
མངོན་པར་བརྩོན་པ་དང་། ལམ་ངང་གིས་འབྱུང་བ་གཉིས་ཀ་ཡོད་དོ། །
མངོན་པར་འདུ་བྱེད་པ་དང་བཅས་པས་ཡོངས་སུ་མྱ་ངན་ལས་འདའ་བ་ལ་ས་
ནི་མངོན་པར་བརྩོན་པ་ཡོད་ཀྱི་འདི་ལ་ལམ་ངང་གིས་འབྱུང་བ་ནི་མེད་དོ། །
མངོན་པར་འདུ་བྱེད་པ་མེད་པར་ཡོངས་སུ་མྱ་ངན་ལས་འདའ་བ་ལ་ནི་་་་་
གཉིས་ཀ་ཡང་མེད་དེ་མངོན་པར་བརྩོན་པ་ཡང་མེད་ལ་ལམ་ངང་གིས་་་་་་་
འབྱུང་བ་ཡང་མེད་དོ། །ཞེས་དེ་གསུམ་གྱི་ཁྱད་པར་དང་གོ་རིམ་ཀྱང་བྱེད་
བཅས་སྔོན་ལ་བསྟན་ནས་བྱེད་མེད་ཕྱིས་སྟོན་པ་ནི་བྱེ་བྲག་ཏུ་སྨྲ་བའི་ཕྱོགས་
ཡིན་པས་སངས་རྒྱས་གཉིས་པས་ལུགས་དེ་བརྗོད་ནས་དེ་ལྟར་གྲགས་གོ་་་་
ཞེས་མ་རངས་པ་མཛད་ནས། རང་གི་ལུགས་ནི་འགྲེལ་པར་མདོ་ལས་ནི་
མངོན་པར་འདུ་བྱེད་པ་མེད་པར་ཡོངས་སུ་མྱ་ངན་ལས་འདའ་བ་སྔར་་་་་
འབྱུང་བས་དེ་ཁོ་ན་བཞིན་དུ་ལམ་ངང་གིས་འབྱུང་བ་དང་། ངང་གིས་
འབྱུང་བ་མ་ཡིན་པ་དག་ནི་འབད་པ་མེད་པ་དང་། འབད་པས་འཐོབ་པའི་

ཞུགས་གནས་ཀྱི་རྣམ་བཞག །
སྒོ་ནས་མངོན་པར་འདུ་བྱེད་པ་མེད་པ་དང་། མངོན་པར་འདུ་བྱེད་པས་
བསྒྲུབ་པར་བྱ་བ་ཡིན་པའི་ཕྱིར་རོ། །སྐྱེས་ནས་ཡོངས་སུ་མྱ་ངན་ལས་འདའ་
བ་ནི་ལམ་ཆེས་ངང་གིས་འབྱུང་བ་དང་། ཆེས་ཆེ་བ་དང་། ཕྲ་རྒྱས་ཆེས་ཆུང་
བ་ཡིན་ནོ་ཞེས་བར་དོར་འདའ་བ་གསུམ་དང་། སྐྱེས་ནས་འདའ་བ་གསུམ་
དང་། གོང་དུ་འཕོ་བ་སྟེ་སྐྱེས་བུ་དམ་པའི་འགྲོ་བ་བདུན་བསྟན་པའི་མདོ་
ལས། འདུ་བྱེད་མེད་པར་འདའ་བ་བྱེད་བཅས་ཀྱིས་འདའ་བའི་སྔོན་ལ་
འབྱུང་བས་གོ་རིམ་ནི་མདོ་སྡེའི་ལུགས་ཁོ་ན་བཞིན་ཡིན་ལ། ཁྱད་པར་ཡང་
འབད་པ་དྲག་པོ་ལ་མ་བལྟོས་པར་ལམ་ངང་གིས་འབྱུང་བ་བྱེད་མེད། དེ་
ལས་བཟློག་པ་བྱེད་བཅས་སོ། །འོ་ན་བྱེད་མེད་དང་སྐྱེས་ཙམ་ནས་འདའ་བ་
ལ་ཁྱད་པར་ཅི་སྙམ་ན། སྐྱེས་ཙམ་ནས་འདའ་བ་ལ་ནི་ལམ་ཆེས་ངང་གིས་
འབྱུང་བ་དང་། སྤང་བྱ་ཆེས་ཆུང་ལ་བྱེད་མེད་བྱེད་བཅས་རྣམས་དེ་ལྟ་མིན་
པའི་ཕྱིར་རོ་ཞེས་པའོ། །དེ་ལྟར་དུ་ཀུན་ལས་བཏུས་སུ་ཡང་འབྱུང་སྟེ། སྐྱེས་
ནས་ཡོངས་སུ་མྱ་ངན་ལས་འདའ་བ་གང་ཞེ་ན། གཉིས་ཀར་ཀུན་ཏུ་སྦྱོར་བ་
མ་སྤངས་པ་གཟུགས་ཀྱི་ཁམས་སུ་སྐྱེས་པ་ཙམ་གྱིས་གང་ལམ་མངོན་དུ་བྱས་་
ནས་སྡུག་བསྔལ་གྱི་ཐ་མ་འཐོབ་པའོ། །མངོན་པར་འདུ་བྱེད་པ་མེད་པར་
ཡོངས་སུ་མྱ་ངན་ལས་འདའ་བ་གང་ཞེ་ན། གང་སྐྱེས་ནས་མངོན་པར་འདུ་
བྱེད་པ་མེད་པར་ལམ་མངོན་དུ་བྱས་ནས་སྡུག་བསྔལ་གྱི་ཐ་མ་འཐོབ་པའོ། །
མངོན་པར་འདུ་བྱེད་པ་དང་བཅས་པས་ཡོངས་སུ་མྱ་ངན་ལས་འདའ་བ་་་་་
གང་ཞེ་ན། གང་སྐྱེས་ནས་མངོན་པར་འདུ་བྱེད་པས་ལམ་མངོན་དུ་བྱས་ཏེ་
45

རྗེ་ཙོང་ཁ་པའི་གསུང།
སྡུག་བསྔལ་གྱི་ཐ་མ་འཐོབ་པའོ། །ཞེས་གོ་རིམ་དང་དེ་གསུམ་གྱི་ཁྱད་པར་
ཡང་སྐུ་མཆེད་དགོངས་པ་གཅིག་ཏུ་འདུག་གོ །དེས་ན་དེ་ཁོ་ན་ལྟར་རིགས་
པ་ཡིན་ཏེ་བྱེད་མེད་དང་བྱེད་བཅས་ནི་གང་ཟག་དེ་དག་མྱ་ངན་ལས་འདའ་
བའི་ཚུལ་བསྟན་པ་ལ་མངོན་པར་འདུ་བྱེད་པ་ཆེན་པོ་ལ་མ་ལྟོས་པར་ལམ་་་
རྒྱུད་ལ་འབྱུང་བ་ནི་མྱ་ངན་ལས་འདའ་བ་མྱུར་བར་བྱ་དགོས་པའི་ཕྱིར་རོ། །
དེའི་ཕྱིར་གང་ཡང་མངོན་པར་རྟོགས་པའི་རྒྱན་དུ། བྱེད་དང་བྱེད་མིན་འོག་
མིན་འགྲོ། །ཞེས་གསུངས་པ་དེ་ནི་སྡེབ་སྦྱོར་གྱི་ངོར་མཛད་པ་ཙམ་དུ་ཁོངས་
སུ་ཆུད་པར་བྱའོ། །འདིར་མངོན་པ་བ་ཁ་ཅིག་ན་རེ། སྡུག་ཀུན་དང་ལམ་
བདེན་ལ་དམིགས་པའི་ལམ་གྱིས་མྱང་འདས་འཐོབ་པར་བྱེད་པ་ནི་འདུ་་་་
བྱེད་དང་བཅས་པས་འདའ་བ་ཡིན་ཏེ། རྒྱུ་རྐྱེན་གྱིས་འདུས་བྱས་ལ་དམིགས་
པའི་ལམ་གྱིས་འདའ་བའི་ཕྱིར་རོ། །འགོག་བདེན་ལ་དམིགས་པའི་ལམ་གྱིས་
འདའ་བ་ནི་འདུ་བྱེད་མེད་པས་འདའ་བ་ཡིན་ཏེ། རྒྱུ་རྐྱེན་གྱིས་འདུས་མ་
བྱས་ལ་དམིགས་པའི་ལམ་གྱིས་འདའ་བའི་ཕྱིར་རོ། །ཞེས་པ་ནི་རིགས་པ་མ་
ཡིན་ཏེ་དེ་ལྟར་ན་བར་དོར་འདའ་བ་རྣམས་ལ་ཡང་ཐལ་བར་འགྱུར་ཏེ། དེ་
དག་ཀྱང་བདེན་པ་བཞི་ལ་དམིགས་པའི་ལམ་གྱིས་འདའ་བའི་ཕྱིར་རོ། །དེ་
སྐད་དུ། མཛོད་འགྲེལ་ལས། གཞན་དག་ན་རེ་འདུས་བྱས་དང་འདུས་མ་
བྱས་ལ་དམིགས་པའི་ལམ་གྱིས་ཡོངས་སུ་མྱ་ངན་ལས་འདའ་བའི་ཕྱིར་རོ། །
ཞེས་ཟེར་རོ། །དེ་ནི་མི་རུང་སྟེ་ཧ་ཅང་ཐལ་བར་འགྱུར་བའི་ཕྱིར་རོ། །ཞེས་
འབྱུང་བའི་ཕྱིར་རོ། །ཞེས་འབྱུང་ངོ་། ། ཅི་འདི་དག་གི་མྱ་ངན་ལས་འདའ་བ་

ཞུགས་གནས་ཀྱི་རྣམ་བཞག
དེ་མྱང་འདས་རྣམ་པ་གཉིས་ལས་གང་ཞིག་ཡིན་ཞེ་ན། ཁ་ཅིག་ནི་སྐྱེས་ཙམ་
ནས་འདའ་བ་ནི་ཕུང་པོ་ལྷག་མེད་ཀྱི་མྱ་ངན་ལས་འདའ་བ་ཡིན་ནོ་ཞེས་་་་་
འདོད་དོ། །དེ་ནི་རིགས་པ་མ་ཡིན་ཏེ་སྐྱེས་ནས་འདའ་བ་འདི་ཚེ་མ་རྫོགས་
པར་ནི་འཆི་བ་མ་ཡིན་ལ་སྐྱེས་ཙམ་ནས་མྱ་ངན་ལས་འདའ་བ་མངོན་དུ་་་་་
བྱེད་པས་ན་སྐྱེས་ཙམ་ནས་འཆི་བ་ཡང་མ་ཡིན་པའི་ཕྱིར་རོ། །དེས་ན་ཚེ་མ་
རྫོགས་པར་འཆི་ན་ཚེ་འདོར་བ་ལ་དབང་ཡོད་དགོས་ན་ཡོད་པ་ཡང་མ་ཡིན་
ཏེ། 
ཚེ་འདོར་བ་ལ་དབང་བ་ནི་རབ་མཐའི་བསམ་གཏན་གྱི་མཐུས་ཡིན་ལ།
དེ་ནི་གླིང་གསུམ་གྱི་སྐྱེས་པ་དང་བུད་མེད་ཀྱི་རྟེན་ཁོ་ན་ལ་ཡོད་པའི་ཕྱིར་རོ།།
དེ་བས་ན་སྐྱེས་ནས་འདའ་བ་ནི་ལྷག་བཅས་ཀྱི་མྱང་འདས་ཡིན་ལ་བར་དོར་
འདའ་བ་ནི་ལྷག་མེད་ཡིན་ནོ། །འོ་ན་བར་དོར་འདའ་བ་ཡང་ཚེ་འདོར་བ་ལ་
དབང་མེད་པ་མ་ཡིན་ནམ་ཞེ་ན། བདེན་ཏེ་འོན་ཀྱང་བར་དོར་འཆི་བ་ནི་ཚེ་
མ་རྫོགས་པར་འཆི་བ་ཁོ་ན་ཡིན་ཏེ། བར་སྲིད་དང་སྐྱེ་སྲིད་གཉིས་འཕེན་
བྱེད་ཀྱི་ལས་གཅིག་གིས་འཕངས་པའི་ཕྱིར་རོ། །དེས་ན་བར་དོར་འདའ་བ་
ནི་ཉོན་མོངས་མ་ལུས་པར་སྤངས་མ་ཐག་ཏུ་ཚེའི་འདུ་བྱེད་གཏོང་བས་ལྷག་་
མེད་དུ་འདའ་ལ། སྐྱེ་གནས་སུ་ཉིང་མཚམས་སྦྱར་བ་རྣམས་ནི་ཉོན་མོངས་མ་
ལུས་པར་སྤངས་པའི་ལྷག་བཅས་སྔོན་ལ་ཐོབ་ནས་ནམ་དེ་ཚེའི་དུས་བྱས་པ་
དང་ལྷག་མེད་དུ་འདའ་བ་ཡིན་ཏེ། ཅི་སྐད་དུ། མཛོད་འགྲེལ་ལས། སྐྱེས་ནས་
ཡོངས་སུ་མྱ་ངན་ལས་འདའ་བ་ནི་སྐྱེས་པ་ཙམ་ལས་མི་འཆི་བར་ཕུང་པོ་་་་
ལྷག་མ་དང་བཅས་པའི་ཡོངས་སུ་མྱ་ངན་ལས་འདའ་བ་སྟེ། མངོན་པར་

རྗེ་ཙོང་ཁ་པའི་གསུང་།
བརྩོན་པ་དང་ལམ་ངང་གིས་འབྱུང་བའི་ཕྱིར་རོ། །གཞན་དག་ན་རེ་དེ་ཡང་
ཕུང་པོ་ལྷག་མ་མེད་པས་སོ། ། ཞེས་ཟེར་རོ། ། མ་ཡིན་ཏེ་ཚེ་འདོར་བ་ལ་དབང་
མེད་པའི་ཕྱིར་རོ། །ཞེས་གང་གསུངས་པའོ། །གོང་དུ་འཕོ་བ་གང་ཞེ་ན། །
གཟུགས་སུ་ཉེ་བར་འགྲོ་བ་གང་གཟུགས་ཁམས་སུ་དང་པོར་སྐྱེས་པའི་རྟེན་་་་
ལ་མྱང་འདས་མི་འཐོབ་པར་གོང་དུ་འཕོས་ཏེ་འདའ་བ་ཡིན་ཏེ། ཇི་སྐད་དུ།
མཛོད་འགྲེལ་ལས། གོང་དུ་འགྲོ་བ་ནི་གང་དུ་སྐྱེས་པ་དེ་ཉིད་དུ་ཡོངས་སུ་མྱ་
ངན་ལས་མི་འདའ་བར་གོང་དུ་འགྲོ་བ་གང་ཡིན་པ་སྟེ། ཞེས་གང་གསུངས་
པའོ། ། གཟུགས་ཅན་གྱི་ཁམས་ན་གོང་དུ་འགྲོ་བ་མཐར་ཐུག་པ་ནི་འོག་མིན་
ཡིན་ལ། གཟུགས་མེད་ཀྱི་བགྲོད་པ་མཐར་ཐུག་པ་ནི་སྲིད་རྩེ་ཡིན་པའི་ཕྱིར།།
གོང་འཕོ་ལ་ཡང་འོག་མིན་གྱི་མཐར་ཐུག་པར་འགྲོ་བ་དང་། སྲིད་རྩེའི་
མཐར་ཐུག་པར་འགྲོ་བ་གཉིས་སོ། །འོག་མིན་གྱི་མཐར་ཐུག་པར་འགྲོ་བ་
གང་ཞེ་ན། གོང་དུ་འཕོ་བ་གང་འོག་མིན་གྱི་རྟེན་ལ་མྱང་འདས་འཐོབ་པའི་
རིག་ཅན་ནོ། །དེ་ལ་ཡང་འཕར་བ་དང་། ཕྱེད་དུ་འཕར་བ་དང་། གནས་
ཐམས་ཅད་དུ་འཆི་འཕོ་ཞིང་འཕར་བ་རྣམ་པ་གསུམ་མོ། །འཕར་བ་གང་ཞེ་
ན། འོག་མིན་གྱི་མཐར་ཐུག་པར་འགྲོ་བ་གང་ཚངས་རིས་སུ་སྐྱེས་ནས་གནས་
གཞན་བར་པ་ཐམས་ཅད་བོར་ནས་འོག་མིན་གྱི་རྟེན་ལ་འདར་རུང་བའི་་་་་
རིགས་ཅན་ནོ། །ཕྱེད་དུ་འཕར་བ་གང་ཞེ་ན། འོག་མིན་གྱི་མཐར་ཐུག་པར་
འགྲོ་བ་གང་ཚངས་རིས་སུ་སྐྱེས་དེ་ནས་ཤི་འཕོས་ཏེ་བར་པ་རྣམས་བོར་ནས་
གནས་གཙང་མ་དང་པོ་གསུམ་གང་རུང་དུ་སྐྱེས་དེ་ནས་ཀྱང་བར་པ་རྣམས་
48

ཞུགས་གནས་ཀྱི་རྣམ་བཞག་
དོར་ཏེ། འོག་མིན་དུ་འདའ་བའི་རིགས་ཅན་ནོ། །གནས་ཐམས་ཅད་དུ་
འཕར་བ་གང་ཞེ་ན། 
འོག་མིན་གྱི་མཐར་ཐུག་པར་འགྲོ་བ་གང་ཚངས་ཆེན་
མ་གཏོགས་པ་གནས་གཞན་ཐམས་ཅད་དུ་བརྒྱུད་ནས་འོག་མིན་གྱི་རྟེན་ལ་་་
འདའ་བའི་རིགས་ཅན་ནོ། །དེ་ལྟར་ཡང་ཇི་སྐད་དུ། མཛོད་འགྲེལ་ལས། དེ་
ལ་འཕར་བ་ཞེས་བྱ་བ་ནི། འདིར་བསམ་གཏན་རྣམས་སྤེལ་ནས་བསམ་
གཏན་དང་པོའི་རོ་མྱངས་ཏེ་བསམ་གཏན་གསུམ་ལས་ཡོངས་སུ་ཉམས་པ་་་
ཚངས་རིས་པ་དག་གི་ནང་དུ་སྐྱེས་ནས་སྔོན་གོམས་པའི་དབང་གིས་བསམ་་་
གཏན་བཞི་པ་སྤེལ་ཏེ་དེ་ནས་ཤི་འཕོས་ནས་འོག་མིན་པ་དག་གི་ནང་དུ་སྐྱེ་
བ་གང་ཡིན་པ་སྟེ་དེ་ནི་བར་དུ་མི་འགྲོ་བས་ན་འཕར་བ་ཞེས་བྱའོ། །ཕྱེད་དུ་
འཕར་བ་ཞེས་བྱ་བ་ནི་དེ་ནས་གནས་གཙང་མ་རྣམས་སུ་སྐྱེས་ལ་བར་ནས་་་
གནས་གཞན་འགའ་ཙམ་ཡང་བརྒལ་ཏེ་འོག་མིན་དུ་འཇུག་པ་གང་ཡིན་་་་་
པའོ། །འཕགས་པ་ནི་ཚངས་པ་ཆེན་པོ་དག་གི་ནང་དུ་མི་སྐྱེ་སྟེ། ལྟ་བའི་
གནས་ཡིན་པའི་ཕྱིར་དང་། གཙོ་བོ་གཅིག་ཏུ་ཟད་པའི་ཕྱིར་རོ། །གནས་
ཐམས་ཅད་དུ་འཆི་འཕོ་བ་ནི། གནས་གཞན་ཐམས་ཅད་དུ་འཕོ་ཞིང་འོག་
མིན་དུ་འཇུག་པ་གང་ཡིན་པའོ། །ཞེས་གང་གསུངས་པ་ཡིན་ནོ། །འདིར་
འཕར་བ་གསུམ་གྱིས་དང་པོར་འདོད་པའི་རྟེན་ལ་གནས་གཙང་མར་སྐྱེ་་་་
བའི་རྒྱུ་བསམ་གཏན་བཞི་པ་སྤེལ་མར་བསྒོམས་པ་ཡིན་ལ་དེ་ལས་མ་ཉམས་་
ན་འདི་ནས་ཤི་འཕོས་ཏེ་གནས་གཙང་མ་ཁོ་ནར་སྐྱེ་བ་ཡིན་ཡང་བསམ་་་་་
གཏན་དང་པོའི་སྙོམས་འཇུག་ལ་སྲེད་པས་རོ་མྱངས་པའི་མཐུས། བསམ་
49

རྗེ་ཙོང་ཁ་པའི་གསུང་།
གཏན་ཕྱི་མ་གསུམ་ལས་ཉམས་ཏེ། དེ་ནས་འདི་ནས་ཚེ་འཕོས་པ་དང་ཚངས་
རིས་སུ་སྐྱེས་དེར་སྔོན་འདོད་པའི་རྟེན་ལ་སྤེལ་བསྒོམ་གོམས་པའི་མཐུས་་་་་་
བསམ་གཏན་བཞི་པ་སྤེལ་མར་བསྒོམས་ནས་གནས་གཙང་དུ་སྐྱེ་བར་བྱེད་་་་
པ་ནི་འཕར་བ་དང་པོ་གཉིས་ཡིན་ལ། ། འཕར་བ་གསུམ་པ་ནི་ཚངས་རིས་
ནས་འབྲས་བུ་ཆེ་བའི་བར་འོག་མ་འོག་མའི་རྟེན་ལ་གོང་མ་གོང་མའི་སྙོམས་
འཇུག་བསྐྱེད་ནས་ས་གོང་མ་རྣམས་སུ་སྐྱེ་ཞིང་། འབྲས་བུ་ཆེ་བའི་རྟེན་ལ་
སྤེལ་བསྒོམ་བསྐྱེད་ནས་གནས་གཙང་རྣམས་སུ་རིམ་གྱིས་སྐྱེ་བའོ། །འོ་ན་སྤེལ་
མ་བསྒོམ་པ་ཞེས་བྱ་བ་དེ། རྟེན་ཇི་ལྟ་བུས་ཏིང་ངེ་འཛིན་གང་འདྲ་བ་ཞིག་
བསྒོམ་པ་ཡིན་ཞེ་ན། རྟེན་ནི་ཕྱིར་མི་འོང་དང་དགྲ་བཅོམ་པ་གཉིས་ཀའི་ཆ་
ལས་རྣམ་གྲོལ་གྱིས་བསྒོམ་སྟེ། བསམ་གཏན་ཟག་མེད་དང་སྤེལ་དགོས་པས་
འཕགས་པས་བསྒོམ་དགོས་ལ་རྒྱུན་ཞུགས་དང་ཕྱིར་འོང་རྣམས་ཀྱིས་བསྒོམ་་
མི་ནུས་ཏེ། དེ་དག་གིས་བསམ་གཏན་གྱི་དངོས་གཞི་མ་ཐོབ་པའི་ཕྱིར་རོ། །དེ་
ཡང་དང་པོར་འདོད་པའི་རྟེན་ལ་བསྒོམ་ཞིང་ཕྱིས་ནི་གཟུགས་ཁམས་ཀྱི་་་་་
རྟེན་ལ་བསྒོམས་ཏེ། ཇི་སྐད་དུ། མཛོད་འགྲེལ་ལས། དང་པོར་འདོད་པའི་
ཁམས་སུ་གླིང་གསུམ་དག་ཏུ་སྤེལ་བར་བྱེད་ལ་ཕྱིས་ནི་ཡོངས་སུ་ཉམས་པས་་
གཟུགས་ཀྱི་ཁམས་སུ་སྤེལ་བར་བྱེད་དོ་ཞེས་སོ། །དང་པོར་གང་སྤེལ་ན་
བསམ་གཏན་བཞི་པ་ཁོ་ན་སྤེལ་ཏེ། བསམ་གཏན་དེ་ནི་ཞི་ལྷག་ཆ་མཉམ་
པས་ལམ་སླ་བ་རྣམས་ཀྱི་མཆོག་ཡིན་པའི་ཕྱིར་དང་ཏིང་ངེ་འཛིན་ཐམས་་་་་
ཅད་ཀྱི་ནང་ནས་ལས་སུ་རུང་ཤོས་ཡིན་པའི་ཕྱིར་རོ། །ཕྱིས་ནི་བསམ་གཏན་
50

ཞུགས་གནས་ཀྱི་རྣམ་བཞག །
གཞན་རྣམས་དང་ཡང་སྤེལ་བར་བྱེད་དེ། ཇི་སྐད་དུ། མཛོད་འགྲེལ་ལས། དེ་
ལྟར་བསམ་གཏན་བཞི་པ་སྤེལ་ནས་དེའི་སྟོབས་ཀྱིས་གཞན་དག་ཀྱང་སྤེལ་་་
བར་བྱེད་དེ་ཞེས་དང་། མཛོད་ལས། དང་པོར་བཞི་པ་སྤེལ་བར་བྱེད། །ཅེས་
སོ། །ཇི་ལྟར་བྱས་པས་སྤེལ་བར་བྱེད་ཅེ་ན། འདི་ལ་སྤེལ་བའི་སྦྱོར་བ་དང་།
གྲུབ་པའི་དུས་གཉིས་སུ་འགྱུར་རོ། ། དེ་ལ་སྦྱོར་བ་ནི་ཇི་སྐད་དུ། མཛོད་འགྲེལ་
དུ་འདི་ལྟར་སྤེལ་བར་བྱེད་དེ་དགྲ་བཅོམ་པའམ་ཕྱིར་མི་འོང་བ་ཡང་རུང་་་་་
ཟག་པ་མེད་པའི་བསམ་གཏན་བཞི་པ་རྒྱུན་དང་ལྡན་པ་ལ་སྙོམས་པར་་་་་
འཇུག་ཅིང་དེ་ལས་ལངས་ནས་དེ་ཉིད་ཟག་པ་དང་བཅས་པ་རྒྱུན་དང་ལྡན་་
པ་ལ་སྙོམས་པར་འཇུག་ལ། ཡང་ཟག་པ་མེད་པ་ལ་སྙོམས་པར་འཇུག་སྟེ་དེ་
བཞིན་དུ་རྒྱུན་ཕྱི་ནས་གང་གི་ཚེ་སྐད་ཅིག་མ་གཉིས་ཀྱི་ཟག་པ་མེད་པ་ལ་་་་་་
སྙོམས་པར་འཇུག་ཅིང་སྐད་ཅིག་མ་གཉིས་ཟག་པ་དང་བཅས་པ་ལ་སྙོམས་་་་
པར་འཇུག་གོ །ཞེས་གྲགས་སྟེ་འདི་ནི་སྤེལ་བའི་སྦྱོར་བ་ཡིན་ལོ་ཞེས་གསུངས་
པའོ། ། གྲུབ་པའི་དུས་ཀྱང་ཇི་སྐད་དུ། མཛོད་འགྲེལ་ལས། བྱེ་བྲག་ཏུ་སྨྲ་བ་
རྣམས་ན་རེ། གང་གི་ཚེ་ཟག་པ་མེད་པའི་སྐད་ཅིག་མའི་མཇུག་ཐོགས་སུ་
ཟག་པ་དང་བཅས་པ་མངོན་སུམ་དུ་བྱེད་ཅིང་ཟག་པ་དང་བཅས་པའི་་་་་་་
མཇུག་ཐོགས་སུ་ཡང་ཟག་པ་མེད་པ་མངོན་སུམ་དུ་བྱེད་ལ་དེ་ལྟར་ན་ཟག་་་་
པ་དང་བཅས་པའི་སྐད་ཅིག་མ་དང་ཟག་པ་མེད་པ་དག་ཏུ་བསྲེས་པས་སྤེལ་
བ་གྲུབ་པ་ཡིན་ཏེ་ཞེས་གསུངས་སོ། །དེ་ལྟར་ན་ལུགས་དེ་ནི་བྱེ་བྲག་ཏུ་སྨྲ་
བའི་ལུགས་ཡིན་པས་གྲག་དང་ལོ་ཞེས་མ་རངས་པ་མཛད་ནས་སློབ་དཔོན་་་་

རྗེ་ཙོང་ཁ་པའི་གསུང་།
རང་གི་ལུགས་ནི་ཇི་སྐད་དུ། མཛོད་འགྲེལ་ལས། སངས་རྒྱས་མ་གཏོགས་
པས་སྐད་ཅིག་མ་སྤེལ་བར་མི་ནུས་ཏེ་དེའི་ཕྱིར་རྒྱུན་ཆགས་གསུམ་ལ་ཅི་སྲིད་
འདོད་པར་སྙོམས་པར་འཇུག་པའི་སྒོ་ནས་རྫོགས་པ་ཡིན་ནོ་ཞེས་བྱ་བ་་་་
ལྟའོ། །ཞེས་གྲུབ་པའི་ཚད་ཀྱང་རྒྱུན་ལྡན་གསུམ་ལ་འཇུག་པ་ཡིན་ཞེས་
གསུངས་པ་ཉིད་འཐད་ཕྱོགས་སུ་གཟུང་ངོ་། །ཅིའི་ཕྱིར་སྤེལ་མ་བསྒོམ་ཞེ་ན།
ཕྱིར་མི་འོང་དབང་རྣོན་རྣམས་ནི་གནས་གཙང་མར་སྐྱེ་བའི་ཆེད་དང་།
མཐོང་ཆོས་ལ་བདེ་བར་གནས་པའི་ཆེད་དུ་འསྒོམ་མོ། །ཕྱིར་མི་འོང་དབང་
རྟུལ་རྣམས་ནི་དགོས་པ་གོང་མར་སྐྱེ་བ་དང་ཉོན་མོངས་ཐག་བསྲིང་པའི་སྒོ་་
ནས་མི་ཉམས་པར་བྱ་བའི་ཕྱིར་རོ། །དགྲ་བཅོམ་པ་དབང་པོ་རྣོ་རྟུལ་རྣམས་
ནི་རིམ་པ་ལྟར་མཐོང་ཆོས་ལ་བདེ་བར་གནས་པའི་ཆེད་དང་། ཉོན་མོངས་
པས་འཇིགས་ནས་ཉམས་པ་སྤངས་པའི་ཆེད་དུ་བསྒོམ་ཞེས་བྱེ་བྲག་ཏུ་སྨྲ་བ་་
འདོད་ཀྱང་དགྲ་བཅོམ་པའི་རྣམ་གྲོལ་མི་གཡོ་བས་ཉམས་མི་སྲིད་དེ་དེའི་་་་
ཆེད་དུ་བསྒོམ་མི་དགོས་སོ། །དེ་ལྟར་ཡང་མཛོད་ལས། སྐྱེས་དང་གནས་པར་
བྱ་ཕྱིར་དང་། །ཉོན་མོངས་པས་ནི་འཇིགས་ཕྱིར་ཡང་། །ཞེས་སོ། ། དེ་ལྟར་ན་
འབྲས་བུ་གནས་གཙང་མའི་སྐྱེ་བ་ལྔར་ངེས་ཏེ། དེའི་རྒྱུ་སྤེལ་མར་བསྒོམ་པ་
ལྔར་ངེས་པའི་ཕྱིར་ཏེ། མཛོད་ལས། དེ་ནི་རྣམ་པ་ལྔ་ཡི་ཕྱིར། །གནས་གཙང་
སྐྱེ་བ་ལྔ་ཁོ་ན། །ཞེས་གསུངས་པའོ། །སྤེལ་མར་བསྒོམ་པ་ལྔ་གང་ཞེ་ན། ཇི་སྐུ་
དུ། མཛོད་འགྲེལ་ལས་སྤེལ་མར་བསྒོམ་པ་དེ་ནི་ཆུང་ངུ་དང་། འབྲིང་དང་།
ཆེན་པོ་དང་། ཤིན་ཏུ་ཆེ་བ་དང་། ཆེས་ཤིན་ཏུ་ཆེ་བའི་བྱེ་བྲག་གིས་རྣམ་པ་ལྔ་
52

ཞུགས་གནས་ཀྱི་རྣམ་བཞག
ཡིན་ཏེ་ཞེས་པའོ། །ཆུང་ངུ་ལ་སོགས་པ་དེ་ལྔ་ལ་དུ་ཞིག་སྤེལ་ཞེ་ན། ཇི་སྐད་དུ།
མཛོད་འགྲེལ་ལས། དང་པོ་ལ་ནི་ཟག་པ་མེད་པ་དང་། ཟག་པ་དང་བཅས་པ་
དང་། ཟག་པ་མེད་པ་དང་། སེམས་གསུམ་མངོན་དུ་བྱེད་དོ། །གཉིས་པ་ལ་ནི་
དྲུག་གོ །གསུམ་པ་ལ་ནི་དགུའོ། །བཞི་པ་ལ་ནི་བཅུ་གཉིས་སོ། ། ལྔ་པ་ལ་ནི་
བཅོ་ལྔ་སྟེ་དེ་དག་གི་འབྲས་བུ་ནི་གྲངས་བཞིན་དུ་གནས་གཙང་མ་ལྔ་ཡིན་་་་
ལ་དེ་ཡང་ཟག་པ་དང་བཅས་པ་གང་ཡིན་པ་དེའི་དབང་གིས་དེ་དག་ཏུ་་་་་
སྐྱེའོ། །ཞེས་གསུངས་པའོ། །དོན་འདི་ལ་གངས་ཅན་གྱི་ཆོས་མངོན་པ་བ་
(སྣར་ཐང་བ་བསམས་པ་ཟངས) ཁ་ཅིག་གཉིས་པ་མན་ཆད་ལ་སྤེལ་བའི་
ཚུལ་ནི་ཟག་མེད་གཉིས་ཟག་བཅས་གཉིས་ཡང་ཟག་མེད་གཉིས་བྱས་པས་་་་
དྲུག་སྤེལ། ཟག་མེད་གསུམ་ཟག་བཅས་གསུམ་ཡང་ཟག་མེད་གསུམ་བྱས་
པས་དགུ་སྤེལ་སོགས་སུ་འདོད་པ་ནི་བཞིན་གྱི་གཉེར་མ་ལྟར་འགྲིག་པ་ལྟར་་
སྣང་ཡང་བསྟན་བཅོས་མཛད་པ་པོའི་བཞེད་པ་མ་ཡིན་ཏེ། འདི་ལྟར་སློབ་
དཔོན་གྱིས། གསུམ་སྤེལ་ལ་ཟག་མེད་གཅིག་ཟག་བཅས་གཅིག་ཟག་མེད་
གཅིག་སྟེ་གསུམ་སྤེལ་ལུགས་བསྟན་ནས་འོག་མ་རྣམས་ལ་ཡང་སྤེལ་ལུགས་་་་
དེ་ཁོ་ན་སྦྱར་བར་དགོངས་ནས་གྲངས་ཙམ་སྨོས་ལ། འགྲེལ་བཤད་དུའང་།
གཉིས་པ་ལ་ནི་དྲུག་གོ་ཞེས་བྱ་བ་ནི་ཟག་པ་མེད་པ་དང་། ཟག་པ་དང་
བཅས་པ་དང་། ཟག་པ་མེད་པ་ཞེས་བྱ་བ་གསུམ་དང་ཡང་ཟག་པ་མེད་པ་
དང་། ཟག་པ་དང་བཅས་པ་དང་། ཟག་པ་མེད་པ་ཞེས་བྱ་བ་གསུམ་སྟེ་དྲུག་
ཡིན་ནོ། །གསུམ་པ་ལ་ནི་དགུའོ། །བཞི་པ་ལ་ནི་བཅུ་གཉིས་སོ། ། ལྔ་པ་ལ་ནི་
63

རྗེ་ཙོང་ཁ་པའི་གསུང་།
བཅོ་ལྔ་སྟེ་ཞེས་བྱ་བ་ལ་ཡང་དེ་ཁོ་ན་བཞིན་དུ་སྦྱར་བར་བྱའོ་ཞེས་གསུངས་་་་
པའི་ཕྱིར་རོ། །སྤྲེལ་ལུགས་དེ་ལྟར་ཡིན་ན་གསུམ་སྤེལ་ནུས་པས་ལྷག་མ་
ཐམས་ཅད་ཀྱང་སྤེལ་ནུས་པར་འགྱུར་ཏེ། དང་པོའི་སྤེལ་ལུགས་དེ་ལས་
གཞན་མེད་པའི་ཕྱིར་རོ་ཞེ་ན་སྐྱོན་མེད་དེ། དཀྱུས་ཐོགས་རེ་ལ་གསུམ་སྤེལ་
ནུས་ཀྱི་དྲུག་མ་ཡིན་པ་དང་། དྲུག་སྤེལ་ནུས་ཀྱི་དགུ་སྤེལ་མི་ནུས་པ་ལྟ་བུའི་
སྒོ་ནས་སྤེལ་བསྒོམ་རྣམས་སོ་སོར་འཇོག་པའི་ཕྱིར་ཏེ། ཇི་སྐད་དུ། རྒྱལ་པོ་
སྲས་ཀྱིས། སེམས་གསུམ་ཞེས་བྱ་བ་ནི་གང་ཟག་དེ་ལ་ནུས་པ་དེ་ཙམ་ཞིག་
ཡོད་པ་སྟེ། དེ་བཞིན་དུ་འོག་མ་རྣམས་ལ་ཡང་བརྗོད་པར་བྱའོ། །ཞེས་འབྱུང་
ངོ༌། །འོག་མིན་གྱི་མཐར་ཐུག་པར་འགྲོ་བ་བཤད་ཟིན་ཏོ།། །། ཕྱི་
སྲིད་པའི་རྩེ་མོའི་མཐར་ཐུག་པར་འགྲོ་བ་གང་ཞེ་ན། གོང་དུ་འཕོ་བ་
གང་ཚངས་རིས་ནས་ཚངས་ཆེན་མ་གཏོགས་པ་འབྲས་བུ་ཆེ་བའི་བར་་་་་་་་
ཐམས་ཅད་དུ་བརྒྱུད་ཅིང་དེ་ནས་གཟུགས་མེད་བཞིར་རིམ་གྱིས་སོང་ནས་་་་
མཐར་སྲིད་རྩེའི་རྟེན་ལ་འདའ་བའི་རིགས་ཅན་ཏེ། འགྲེལ་པར་གོང་དུ་འཕོ་
བ་བསམ་གཏན་མ་སྤེལ་བ་ནི་སྲིད་པའི་རྩེ་མོའི་མཐར་ཐུག་པ་ཡིན་ཏེ་དེ་ནི་་་
སྙོམས་པར་འཇུག་པ་གཞན་རྣམས་རོ་མྱང་བར་བྱེད་ཅིང་གནས་གཞན་་་་་་
ཐམས་ཅད་དུ་སྐྱེ་ལ་གནས་གཙང་མ་རྣམས་སུ་མི་འཇུག་པ་ཁོ་ནར་གཟུགས་་
མེད་པར་སྐྱེ་བའི་རིམ་གྱིས་སྲིད་པའི་རྩེ་མོར་སོང་སྟེ་ཡོངས་སུ་མྱ་ངན་ལས་་་་
འདའོ་ཞེས་གསུངས་པའོ། །འཕར་བ་གསུམ་དང་འདི་བཞི་ངེས་པར་འོག་
མིན་དང་སྲིད་རྩེར་འགྲོ་མི་དགོས་པ་ནི་གོང་དུ་ལན་བདུན་པའི་སྐབས་སུ་་་

ཞུགས་གནས་ཀྱི་རྣམ་བཞག་
འགྲེལ་པའི་ལུང་དྲངས་པ་ལས་ཤེས་པར་བྱའོ། །འདི་ལ་ཁ་ཅིག་འཕར་གསུམ་
ངེས་པར་འགྲོ་སྤྱིར་འོག་མིན་དུ་མཐར་ཐུག་འགྲོ་ལ་འོག་མིན་དུ་འགྲོ་བའི་་་་་
ངེས་པ་མེད་ཅེས་པ་ནི་མི་འཐད་པར་རྟོགས་ཏེ། འཕར་གསུམ་འགྲོ་ལས་
གཞན་པའི་འོག་མིན་འགྲོ་ནི་མཁས་པའི་གཞུང་ལུགས་གང་ལས་ཀྱང་མི་་་་་
འབྱུང་བའི་ཕྱིར་རོ། །དེ་ལྟར་ན་མངོན་པ་མཛོད་དུ། འོག་མིན་དུ་འགྲོ་བ་ལ་
འཕར་བ་གསུམ་གྱི་རྣམ་གཞག་མཛད་ལ། མངོན་པ་ཀུན་ལས་བཏུས་ལས་ནི།
གོང་དུ་འཕོ་བ་གང་ཞེ་ན། གང་གཟུགས་ཀྱི་ཁམས་སུ་ས་ནས་སར་སྐྱེ་ཞིང་
འོག་མིན་གྱི་བར་དུ་ཞུགས་ནས་དེར་ལམ་མངོན་དུ་བྱས་ཏེ་སྡུག་བསྔལ་གྱི་ཐ་
མ་འཐོབ་པའོ། ། ལ་ལ་ནི་སྲིད་པའི་རྩེ་མོའི་བར་དུ་སོང་ནས་ལམ་མངོན་དུ་
བྱས་ཏེ་སྡུག་བསྔལ་གྱི་ཐ་མ་འཐོབ་པའོ། །ཞེས་སྲིད་རྩེར་འགྲོ་དང་འོག་མིན་
འགྲོ་ལ་ཡང་འཕར་བ་གསུམ་པ་ལས་འཕར་བ་དང་པོ་གཉིས་ཀྱི་རྣམ་གཞག་་་
མ་མཛད་པར་སྣང་བའི་དགོངས་པ་ནི་བརྟག་དཀའ་བར་འདུག་སྟེ། འདི་
ལྟར་ཤུགས་ཀྱིས་གོ་བས་མ་སྨོས་པ་ནི་མ་ཡིན་ཏེ། གཟུགས་ཀྱི་ས་ཐམས་ཅད་
དུ་སྐྱེ་བ་བསྟན་པས་འཕར་བ་དང་པོ་གཉིས་གོ་བ་ལ་ནུས་པ་མེད་པའི་ཕྱིར་་་
དང་། བར་དོར་འདའ་བ་གསུམ་ལ་ཡང་གང་རུང་གཅིག་སྟོན་པར་ཐལ་བའི་
ཕྱིར་རོ། །ཆོས་མངོན་པའི་མདོ་ཁུངས་མ་རྣམས་ནས་འདི་དག་མ་གསུངས་ལ་
བྱེ་བྲག་ཏུ་སྨྲ་བའི་རང་བཟོ་ཡིན་པའི་ཕྱིར་ཞེས་ཀྱང་སྨྲ་མི་ནུས་ཏེ། མངོན་
པར་རྟོགས་པའི་རྒྱན་དུ་ཡང་འཕར་བ་གསུམ་མི་གསུངས་པར་འགྱུར་བ་་་
ཡང་འཕྱིར་རོ། །མངོན་རྟོགས་རྒྱན་དུ་གསུངས་པ་དེ་གཞན་དྲང་བའི་ཆེད་
55

རྗེ་ཙོང་ཁ་པའི་གསུང་།
ཡིན་པས་མི་མཚུངས་པ་ཡང་མ་ཡིན་ཏེ། དེ་ལྟར་ཡིན་ན་རྒྱན་དུ་དུས་གསུམ་
རྫས་སུ་གྲུབ་པ་ལ་སོགས་པའི་རྣམ་གཞག་དང་། ལམ་རྒྱུད་ལ་བསྐྱེད་ཚུལ་གྱི་
རྣམ་གཞག་རྣམས་ཀྱང་བྱེ་བྲག་ཏུ་སྨྲ་བ་དང་སྒོ་བསྟུན་པར་འགྱུར་བའི་ཕྱིར་་
རོ། །དེས་ན་བྱེ་བྲག་ཏུ་སྨྲ་བ་རྣམས་ནི་སྐྱེས་བུ་དམ་པའི་འགྲོ་བ་བདུན་བསྟན་
པའི་མདོ་ལས་གང་དུ་འཕོ་བ་གཅིག་ཏུ་བགྲངས་པ་ནི། མཛོད་ལས། གོང་དུ་
འཕོ་བ་མ་ཕྱེ་བར། །དམ་པའི་འགྲོ་བ་བདུན་དུ་འདོད། །ཅེས་འདོད་ལ། སློབ་
དཔོན་ཐོགས་མེད་ནི་མདོ་དེ་ལས་གོང་འཕོ་ལ་འཕར་བ་རྣམས་ཀྱི་རྣམ་་་་་
གཞག་མ་མཛད་པའི་རྗེས་སུ་འབྲང་བ་ཡིན་ནམ་སྙམ་སྟེ་འདི་ནི་ཤེས་ལྡན་་་་་
དག་གིས་དཔྱད་དགོས་པ་ཞིག་གོ། །དེ་ནི་འདི་དཔྱད་དེ་ཅི་གཟུགས་སུ་ཉེར་
འགྲོ་ཐམས་ཅད་འདོད་པའི་རྟེན་ཅན་ནོ་ཞེས་ཁྱོད་ཀྱིས་སྨྲས་པ་མི་འཐད་དེ།
བར་དོར་འདའ་བ་ལ་ཉིས་སྟོང་ལྔ་བརྒྱ་དགུ་བཅུ་རྩ་གཉིས་སུ་འབྱེད་པ་ནི།
མཛོད་འགྲེལ་ལས། དེ་དག་ཉིད་སའི་བྱེ་བྲག་གིས་བཞིའོ། །ཞེས་དང་། གནས་
གཞན་གྱི་བྱེ་བྲག་གིས་བཅུ་དྲུག་གོ། །ཞེས་བསམ་གཏན་བཞིའི་བར་དོར་
འདའ་བ་བཞི་དང་། ཚངས་ཆེན་མ་གཏོགས་པའི་བར་དོར་འདའ་བ་བཅུ་
དྲུག་གསུངས་པའི་ཕྱིར་རོ་ཞེ་ན་ཉེས་པ་མེད་དེ། འདོད་པའི་རྟེན་ཅན་གྱི་
ཕྱིར་མི་འོང་བར་དོར་འདའ་བ་དེ་ལ་བསམ་གཏན་དང་པོའི་བར་དོར་་་་་་་
འདའ་བ་ལ་སོགས་པ་བཞི། ཚངས་རིས་ལ་སོགས་པའི་བར་དོར་སྐྱེས་ནས་
འདའ་བ་བཅུ་དྲུག་ཅེས་པའི་དོན་ཡིན་གྱི། གཟུགས་ཁམས་ཀྱི་བར་སྲིད་དུ་
ཉིང་མཚམས་སྦྱར་ཟིན་པ་རྣམས་དང་སྐྱེ་སྲིད་དུ་ཉིང་མཚམས་སྦྱར་ཟིན་པ་་་
56

ཞུགས་གནས་ཀྱི་རྣམ་བཞག
རྣམས་ཉེར་འགྲོའི་བར་དོ་དང་སྐྱེས་ནས་འདའ་བ་དང་གོང་འཕོར་མི་་་་་་
འདོད་དོ། །དེ་ལྟ་མ་ཡིན་ན། མཛོད་ལས། གསུམ་ལ་རྣམ་གསུམ་ཕྱེ་ནས་ནི། །
གཟུགས་སུ་ཉེ་བར་འགྲོ་བ་དགུར། །བཤད་དོ་དེ་དག་ཁྱད་པར་རྣམས། །ལས་
དབང་ཉོན་མོངས་བྱེ་བྲག་ལས། །ཞེས་བར་དོར་འདའ་བ་གསུམ་མངོན་པར་
འགྲུབ་པའི་ལས་ཅན་དང་། སྐྱེས་ནས་འདའ་བ་གསུམ་སྐྱེས་ནས་མྱོང་འགྱུར་
དང་། འཕར་བ་གསུམ་ལན་གྲངས་གཞན་ལ་མྱོང་འགྱུར་གྱི་ལས་ཅན་དུ་
གསུངས་པ་རྣམས་མི་རིགས་པར་འགྱུར་ཏེ། བར་སྲིད་གྲུབ་ཟིན་པ་དེ་ད་
གཟོད་བར་སྲིད་འགྲུབ་པ་མི་སྲིད་པའི་ཕྱིར་དང་། གཟུགས་ཁམས་སུ་སྐྱེས་
ཟིན་པའི་སྐྱེས་ནས་འདའ་བ་དེ་ཡང་སྲིད་ལེན་མི་སྲིད་པའི་ཕྱིར་དང་།
ཁམས་གོང་དུ་སྐྱེས་ཟིན་གྱི་འཕར་བ་དང་པོ་དེས་སྐྱེ་བ་གཉིས་ལེན་མི་སྲིད་་་་
པའི་ཕྱིར་རོ། །གཞན་ཡང་ཀུན་ལས་བཏུས་སུ། བར་དོར་འདའ་བ་དེ་སྐྱེ་སྲིད་
འགྲུབ་པའི་ཀུན་སྦྱོར་ཟད་ཅིང་བར་སྲིད་འགྲུབ་པའི་ཀུན་སྦྱོར་མ་ཟད་པར་
བསྟན་པ་དང་། སྐྱེས་ནས་འདའ་བ་དེ་ཀུན་སྦྱོར་གཉིས་ཀ་མ་ཟད་པར་
བསྟན་པ་ཡང་མི་འཐད་པར་འགྱུར་ཏེ། གཟུགས་ཀྱི་བར་སྲིད་དང་སྐྱེ་སྲིད་དུ་
ཉིང་མཚམས་སྦྱར་ཟིན་པའི་ཕྱིར་མི་འོང་རྣམས་ནི་རིམ་པ་ལྟར་ད་གཟོད་་་་་
བར་སྲིད་འགྲུབ་པ་དང་སྐྱེ་སྲིད་འགྲུབ་པའི་ཀུན་སྦྱོར་ཟད་པའི་ཕྱིར་ཏེ། དེ་
དག་ཚེ་དེ་ལ་མྱ་ངན་ལས་འདའ་བའི་ཕྱིར་དང་། ཁམས་གོང་མར་སྐྱེས་ཟིན་
པའི་ཕྱིར་མི་འོང་རྣམས་ལ་གཟུགས་སུ་ཉེར་འགྲོ་དང་། གཟུགས་མེད་ཉེར་
འགྲོའི་སྒྲའི་དོན་ཡང་མེད་པའི་ཕྱིར་རོ། ། ཅི་བར་དོར་འདའ་བ་ནི་ཕྱིར་མི་

རྗེ་ཙོང་ཁ་པའི་གསུང་།
འོང་ཁོ་ན་ལ་ཡོད་དམ་འོན་ཏེ་ཕྱིར་འོང་དང་རྒྱུན་ཞུགས་ལ་ཡང་ཡོད་ཅེ་ན།
ཕྱིར་འོང་དང་རྒྱུན་ཞུགས་ལ་ནི་བར་དོར་འདའ་བ་མེད་དོ། །དེ་ཅིའི་ཕྱིར་ཞེ་
ན། ལམ་ལ་ཆེས་རིང་དུ་འདྲིས་པར་མ་བྱས་པ་དང་། ཉོན་མོངས་པ་རྣམས་
ཆེས་ཆུང་བ་མ་ཡིན་པའི་ཕྱིར་རོ། །ཞེས་པ་ནི་སློབ་དཔོན་གྱི་ལན་ནོ། །རྒྱུན་
ཞུགས་དང་ཕྱིར་འོང་འདིས་ནི་འདོད་པའི་ཉོན་མོངས་མི་དགེ་བ་དང་།
ཁམས་གོང་གི་ཉོན་མོངས་སྒྲིབ་ལ་ལུང་མ་བསྟན་རྣམས་སྤང་དགོས་པ་་་་་་
སྤང་བྱ་མང་བ་དང་། རྒྱུན་ཞུགས་ཀྱིས་ནི་འབྲས་བུ་གསུམ་དང་། ཕྱིར་འོང་
གིས་འབྲས་བུ་གཉིས་ཐོབ་པར་བྱ་དགོས་པས་ཐོབ་བྱ་མང་བ་དང་། གཉིས་
ཀས་ཀྱང་ཁམས་གསུམ་ཆར་ལས་འདའ་བར་བྱ་དགོས་པའི་འདའ་བར་བྱ་་་་
བ་མང་པོ་ཡོད་པས་ན་དེ་རྣམས་སྲིད་པ་བར་མ་དུས་ཐུང་དུར་གནས་པ་དེ་་་
དག་གིས་བྱ་མི་ནུས་ཤིང་ཕྱིར་མི་འོང་ནི་སྤང་བྱ་ཐོབ་བྱ་འདའ་བར་བྱ་བ་་་་་
རྣམས་ཉུང་བའི་ཕྱིར་རོ་ཞེས་པ་ནི་བྱེ་བྲག་ཏུ་སྨྲ་བ་རྣམས་ཀྱི་ལན་ཡིན་ཏེ།
འགྲེལ་བར་ཡང་ཅིའི་ཕྱིར་སློབ་པ་འདོད་ཆགས་དང་མ་བྲལ་བར་མ་དོར་་་་་
ཡོངས་སུ་མྱ་ངན་ལས་འདའ་བར་མི་འགྱུར་ཞེ་ན། ལམ་མ་འདྲིས་པ་ལས་
མངོན་སུམ་དུ་མི་འགྱུར་བའི་ཕྱིར་དང་། ཕྲ་རྒྱས་རྣམས་ཤིན་ཏུ་ཆུང་བ་མ་
ཡིན་པའི་ཕྱིར་རོ། ། བྱེ་བྲག་ཏུ་སྨྲ་བ་རྣམས་ན་རེ། འདོད་པའི་ཁམས་ལས་
འདའ་བར་དཀའ་བའི་ཕྱིར་ཏེ་ཉོན་མོངས་པ་མི་དགེ་བ་དང་ལུང་དུ་མ་་་་་
བསྟན་པ་སྤངས་པ་དང་། དགེ་སྦྱོང་གི་ཚུལ་གྱི་འབྲས་བུ་གཉིས་སམ་གསུམ་
འཐོབ་པ་དང་། ཁམས་གསུམ་ལས་ཡང་དག་པར་འདའ་བ་དང་མང་པོ་ཞིག་
58

ཞུགས་གནས་ཀྱི་རྣམ་བཞག
བྱ་དགོས་ལ་དེ་ཡང་སྲིད་པ་བར་མ་ལ་གནས་པས་བྱ་བར་མི་ནུས་སོ་ཞེས་་་་་
ཟེར་རོ། །ཞེས་སོ། །དེ་ལྟར་བྱས་ན་ཆེས་ཉུང་ངུར་ཡང་འགྱུར་རོ་ཞེས་པའི་
འགྲེལ་བཤད་དུ། སྐྱེ་བ་འདིའམ་སྲིད་པ་བར་མ་དོར་མྱ་ངན་ལས་འདའ་ཞེས་
གསུངས་པ་ནོར་བར་མངོན་ནོ། །བར་མ་དོར་འདའ་བ་ལ་ནི་ཉིས་སྟོང་ལྔ་
བརྒྱ་གོ་གཉིས་སུ་ཅི་ལྟར་བྱས་པས་འགྱུར་ཞེ་ན། སྔར་བཤད་པ་ལྟར་བར་མ་
དོར་འདའ་བ་ལ་གཟུགས་ཀྱི་བར་མ་དོར་བཅུ་དྲུག་ཏུ་འདའ་བ་ཡོད་པས།
དེ་ལ་རིགས་དང་འདོད་ཆགས་དང་བྲལ་བ་དང་དབང་པོའི་སྒོ་ནས་ཕྱེ་བས་་
དེ་ལྟར་འགྱུར་ཏེ། འདི་ལྟར་རིགས་ནི་དྲུག་སྟེ། ཉམས་པའི་ཆོས་ཅན་དང་།
བདག་གསོད་པའི་དང་། རྗེས་སུ་བསྲུངས་པའི་དང་། གནས་པ་ལས་མི་
བསྐྱོད་པའི་དང་། རྟོགས་པའི་འོས་སུ་གྱུར་པའི་དང་། མི་འཁྲུགས་པའི་ཆོས་
ཅན་གྱི་རིགས་སོ། །དེ་ལ་བར་དོ་གཅིག་ནའང་རིགས་དྲུག་ཡོད་དེ། དེ་ཡང་
འདོད་ཆགས་དང་བྲལ་བའི་སྒོ་ནས་ཕྱེ་བ་དང་རིགས་ཀྱིས་ཕྱེ་བ་གཉིས་་་་་་་
བསྡོམས་ན་བརྒྱད་བརྒྱ་དང་རེ་བཞིར་འགྱུར་ཏེ། བསམ་གཏན་དང་པོའི་
བར་དོར་འདའ་བ་རིགས་དྲུག་པོའི་རེ་རེས་བསམ་གཏན་དང་པོའི་སྒོམ་་་་་
སྤངས་དགུ་པོ་གཏན་མ་སྤངས་པའི་འཆིང་བ་ཀུན་ལྡན་གཅིག་ནས་སྒོམ་་་་་
སྤང་བརྒྱད་པ་སྤངས་པའི་བར་རྣམ་པ་དགུ་དང་། དེ་བཞིན་དུ་བསམ་གཏན་
ཕྱི་མ་གསུམ་ལའང་དགུ་དགུ་སྟེ་དགུ་དྲུག་ལྔ་བཅུ་ང་བཞི། ང་བཞི་པ་བཅུ་
དྲུག་ནི་བརྒྱད་བརྒྱ་རེ་བཞིར་འགྱུར་རོ། །དེ་ལ་དབང་པོ་རྣོ་འབྲིང་རྟུལ་
གསུམ་དུ་བྱས་པས་བརྒྱད་བརྒྱ་རེ་བཞི་པ་སུམ་འགྱུར་ནི་ཉིས་སྟོང་ལྔ་བརྒྱ་གོ་

རྗེ་ཙོང་ཁ་པའི་གསུང་།
གཉིས་སོ། །རང་གི་གནས་ཀྱི་རྣམ་པ་དགུ་ལས་འདོད་ཆགས་དང་བྲལ་བ་ནི་
གོང་མ་གོང་མའི་འཆིང་བ་ཀུན་ལྡན་ཡིན་པས་འོག་མའི་ཆགས་བྲལ་ལ་མི་་་་
བགྲང་ངོ་། །དེ་ལྟར་དུ་སྐྱེས་ནས་འདའ་བ་གསུམ་དང་། འཕར་བ་ཐ་མ་
གསུམ་དང་བཞི་ལ་ཡང་བརྩིས་པས་ཕྱིར་མི་འོང་ཁྲི་ཉིས་སྟོང་དགུ་བརྒྱ་དྲུག་
ཅུར་འགྱུར་རོ། །གཟུགས་སུ་ཉེར་འགྲོ་རྣམ་པ་བཅུ། །འདོད་པའི་རྟེན་ལ་ཕྱེ་བ་
དང་། །གནས་གཙང་སྐྱེ་རྒྱུ་སྤེལ་སྒོམ་ལྔ། །མཁས་པའི་དགོངས་པ་ཇི་བཞིན་
བཤད། །ཅེས་བྱ་བ་ནི་བསྡུ་བའི་ཚིགས་སུ་བཅད་པའོ། །གཟུགས་ཀྱི་ཉེ་བར་
འགྲོ་བ་བཤད་ཟིན་ཏོ།། །། །
༡༩ གཟུགས་མེད་དུ་ཉེ་བར་འགྲོ་བ་གང་ཞེ་ན། ཕྱིར་མི་འོང་གང་གཟུགས་
ཁམས་སུ་མི་འཇུག་པར་གཟུགས་མེད་དུ་སྐྱེས་ནས་འདའ་བའོ། །འདི་ལ་སྐྱེས་
ནས་དང་། འདུ་བྱེད་མེད་པར་དང་། འདུ་བྱེད་དང་བཅས་ཏེ་འདའ་བ་དང་།
གོང་དུ་འཕོ་བ་བཞི་ཡོད་ལ་དེ་དག་གི་དོན་ནི་གཟུགས་སུ་ཉེར་འགྲོའི་སྐབས་
བཞིན་དུ་རིགས་པར་བྱའོ། །འདིའི་གོང་འཕོ་ལ་ཡང་འཕར་བ་གསུམ་རྩི་བའི་
རྨོངས་པ་ཡོད་མོད། (ཕར་ཕྱིན་པ་འགའ་ཞིག)་འདི་འདྲ་བའི་རྣམ་གཞག་མཁས་
པའི་གཞུང་ལས་ཆ་ཙམ་ཡང་མི་འབྱུང་ལ་རིགས་པས་ཀྱང་མི་འཐོབ་སྟེ་ཕྱེད་
འཕར་རྩི་བའི་གནས་མེད་པའི་ཕྱིར་རོ། །དེ་ལྟར་གོང་དུ་སྨྲས་པ་ལྟར་གྱི་དབྱེ་
བ་ཙམ་ཞིག་འཐད་དེ། འགྲེལ་པར་ཕྱིར་མི་འོང་བ་གཞན་ནི་གཟུགས་མེད་
པར་ཉེ་བར་འགྲོ་བས་ཏེ། གཟུགས་ཀྱི་འདོད་ཆགས་རྣམས་དང་བྲལ་བ་འདི་
ནས་ཤི་འཕོས་ནས་གཟུགས་མེད་པ་དག་གི་ནང་དུ་སྐྱེ་བ་གང་ཡིན་པའོ། །དེ་
60

ཞུགས་གནས་ཀྱི་རྣམ་བཞག་
ཡང་སྐྱེས་ནས་ཡོངས་སུ་མྱ་ངན་ལས་འདས་པ་ལ་སོགས་པའི་བྱེ་བྲག་གིས་་་་
རྣམ་པ་བཞི་སྟེ། ཞེས་སོ། །གཟུགས་མེད་ཉེར་འགྲོ་བཤད་ཟིན་ཏོ ། །
མཐོང་བའི་ཆོས་ལ་ཞི་བ་འཐོབ་པ་གང་ཞེ་ན། ཕྱིར་མི་འོང་གང་དེ་ཐོབ་
པའི་རྟེན་ལ་འདའ་བ་སྟེ། མཛོད་དུ། གཞན་ནི་འདི་ལ་མྱ་ངན་འདའ། ། ཞེས་
སོ། །འོན་ཀྱང་རྒྱུན་ཞུགས་དང་ཕྱིར་འོང་དང་པོ་ཐོབ་པའི་རྟེན་ལ་དགྲ་
བཅོམ་པ་ཐོབ་པ་རྣམས་ཀྱང་མཐོང་ཆོས་ཞིར་འཇོག་པ་ལ་མི་རིགས་པ་མེད་་
དོ། །ལུས་ཀྱིས་མངོན་དུ་བྱེད་པ་གང་ཞེ་ན། ཀུན་ལས་བཏུས་སུ། ལུས་ཀྱིས་
མངོན་སུམ་དུ་བྱེད་པ་གང་ཞེ་ན། གང་སློབ་པ་རྣམ་པར་ཐར་པ་བརྒྱད་ལ་
བསམ་གཏན་པའོ། །ཞེས་འབྱུང་བ་ལྟར་ཕྱིར་མི་འོང་རྣམ་ཐར་བརྒྱད་ལ་
སྙོམས་པར་འཇུག་ནུས་པའོ། །དེ་ལྟར་ན་ཕྱིར་མི་འོང་གི་དབྱེ་བ་འདི་དག་
ཀྱང་འདོད་པར་ཚེ་ཡོངས་སུ་གྱུར་པའི་ཕྱིར་མི་འོང་ལ་མི་རུང་བ་ཡིན་ཏེ།
འདོད་པར་ཚེ་ཡོངས་སུ་གྱུར་པ་ནི་ཁམས་གོང་མར་འགྲོ་མི་སྲིད་པའི་ཕྱིར་ཏེ།
འགྲེལ་བར་ཅི་ཕྱིར་མི་འོང་བ་ཚེ་ཡོངས་སུ་གྱུར་པ་ལ་ཡང་དབྱེ་བ་འདི་ཡོད་་་
དམ་ཞེ་ན་མེད་དེ། འདི་ལྟར་མཛོད་ལས། འདོད་པར་ཚེ་ཡོངས་གྱུར་པའི་
འཕགས། ། ཁམས་གཞན་དུ་ནི་འགྲོ་བ་མེད། །འདོད་པའི་ཁམས་སུ་ཚེ་ཡོངས་
སུ་གྱུར་པའི་འཕགས་པ་ནི་ཁམས་གཞན་དུ་འགྲོ་བ་མེད་དེ། ཚེ་དེ་ཉིད་ལ་
ཕྱིར་མི་འོང་བའི་འབྲས་བུ་ཐོབ་ནས་ཡོངས་སུ་མྱ་ངན་ལས་འདའ་བའི་ཕྱིར་་
ཞེས་སོ། །འདོད་པར་ཚེ་ཡོངས་སུ་གྱུར་པའི་དོན་ཡང་འགྲེལ་བཤད་དུ། ཕྱིར་
མི་འོང་བ་ཚེ་ཡོངས་སུ་གྱུར་པ་ནི་གང་ཞིག་ཚེ་དང་པོ་ལ་རྒྱུན་དུ་ཞུགས་པའི་
61

རྗེ་ཙོང་ཁ་པའི་གསུང་།
འབྲས་བུའམ་ལན་ཅིག་ཕྱིར་འོང་བའི་འབྲས་བུ་ཐོབ་ནས་ཚེ་གཉིས་པ་ལ་་་་་་
ཕྱིར་མི་འོང་བར་གྱུར་པ་ཡིན་ནོ། །ཞེས་པ་ལྟར་འབྲས་བུ་དང་པོ་གཉིས་གང་
རུང་ཐོབ་ནས་ཤི་བའི་ཚེ་ཕྱི་མ་ལ་ཕྱིར་མི་འོང་ཐོབ་པ་ཞིག་ཡིན་ལ། དེ་ཡང་
རྟེན་དེ་ལ་མྱ་ངན་ལས་འདའ་བར་གསུངས་པས་ན་རིགས་ནས་རིགས་སྐྱེ་་་་
འདོད་པར་ཚེ་ཡོངས་གྱུར་ཏུ་སྨྲ་བ་ལ་གནོད་པ་ཡིན་ནོ། །དེ་ལྟར་ན་འདོད་
པར་ཚེ་ཡོངས་གྱུར་གྱི་ཕྱིར་མི་འོང་གི་དོན་དེ་ལྟ་བུ་ཡིན་ལ། སྤྱིར་འདོད་
ཁམས་སུ་ཚེ་ཡོངས་སུ་གྱུར་པའི་འཕགས་པ་ནི་འཕགས་ཆོས་ཚེ་གཉིས་སུ་་་་་
བསྟེན་པ། ཚེ་དེ་ལ་འདའ་བ་ཞིག་དགོས་པར་གསལ་ལོ། །ཁམས་གཞན་དུ་མི་
འགྲོ་བ་ལ་ཚེ་གྱུར་ཙམ་མི་སྨོས་པར་འདོད་པར་ཞེས་ཁྱད་པར་སྨོས་པ་ཅི་ཞེ་་་
ན། འགྲེལ་པར་གཟུགས་ཀྱི་ཁམས་སུ་ཚེ་ཡོངས་སུ་གྱུར་པ་ནི་གལ་ཏེ་ན་
གཟུགས་མེད་པའི་ཁམས་དག་ཏུ་ཡང་འཇུག་སྟེ་གོང་དུ་འཕོ་བ་སྲིད་པའི་རྩེ་
མོའི་མཐར་ཐུག་པར་འགྲོ་བ་གང་ཡིན་པའོ། །ཞེས་པ་ལྟར་ཡིན་ནོ། །དེ་ལྟར་
ན་བརྒྱ་བྱིན་རྒྱུན་ཞུགས་ཡིན་པ་དེས་བདག་ཚེ་འཕོས་ནས་མིར་སྐྱེས་པའི་་་་་
རྟེན་ལ་མྱང་འདས་མ་ཐོབ་པར་འཆི་བའི་ཐ་མར་དགྲ་བཅོམ་པ་མ་ཐོབ་པའི་
ཉམས་པས་ཡོངས་སུ་ཉམས་ན་འོག་མིན་དུ་སྐྱེ་བར་ཤོག་ཅེས་སྟོན་པའི་དྲུང་་་
དུ་སྨོན་ལམ་འདེབས་པ་མི་རིགས་ཏེ། འདོད་པར་འཕགས་ཆོས་ཚེ་གཉིས་སུ་
བསྟེན་པའི་ཚེ་གྱུར་ཡིན་ཡང་གཟུགས་ཁམས་སུ་འཇུག་པ་ཡང་བསྟན་པའི་་་
ཕྱིར་རོ། །གལ་ཏེ་བྱེ་བྲག་ཏུ་སྨྲ་བ་ཁྱོད་བརྒྱ་བྱིན་གྱིས་ཆོས་མངོན་པ་མི་ཤེས་
པས་སྨོན་ལམ་དེ་ལྟར་བཏབ་ཟེར་ན། དེ་ཡང་མི་འཐད་དེ། དེ་ལྟར་ཡིན་ན་
62

ཞུགས་གནས་ཀྱི་རྣམ་བཞག་
སྟོན་པས་དེ་སྐད་མ་སྨྲ་ཞེས་འགོག་རིགས་པ་ལས་མ་བཀག་པའི་ཕྱིར་ཞེ་ན།
འདི་ལ་བྱེ་བྲག་ཏུ་སྨྲ་བས་ནི། བརྒྱ་བྱིན་འདོད་པའི་སྡུག་བསྔལ་སྤང་བར་
འདོད་ནས་དེ་སྐད་སྨྲས་པས་དེ་དགའ་བར་བྱ་བའི་ཕྱིར་མ་བཀག་ཅེས་་་་་་
འདོད་དེ། འགྲེལ་པར་འོ་ན་བརྒྱ་བྱིན་གྱིས། དབྱངས་དང་བཅས་པའི་བརྒྱ་
བྱིན་གྱི་མདོ་ལས། འདི་ནས་ཤི་འཕོས་མིར་གྱུར་རྟེན་ལ་མི་འདའ་ཡིས། །
བདག་ནི་ཐ་མར་ཉམས་ན་ལྷ་གང་འོག་མིན་ཞེས། །རྣམ་པར་གྲགས་པ་དེར་
ནི་སྐྱེ་བར་འགྱུར་བར་ཤོག ། ཅེས་གང་སྨྲས་པ་ཇི་ལྟ་བུ་ཞེ་ན། བྱེ་བྲག་ཏུ་སྨྲ་བ་
རྣམས་ན་རེ། ཆོས་མངོན་པ་མངོན་པར་མི་ཤེས་པའི་ཕྱིར་ཏེ། ཡང་དག་པར་
དགའ་བར་བྱ་བའི་ཕྱིར་བཅོམ་ལྡན་འདས་ཀྱིས་ཀྱང་མ་བགག་གོ་ཞེས་ཟེར་་་་
རོ། །ཞེས་འབྱུང་ལ། ཁ་ཆེའི་སློབ་དཔོན་འདུས་པ་བཟང་པོའི་ལན་ནི་འགྲེལ་
བཤད་དུ། སློབ་དཔོན་འདུས་བཟང་ན་རེ། འཆི་འཕོ་བའི་རྒྱུ་མཚན་ཅན་གྱི་
སྐྱེ་བའི་སྡུག་བསྔལ་གྱིས་ཡིད་འབྱུང་བ་ནི་ཡང་དག་པར་དགའ་བར་བྱ་བ་་་་
ཡིན་པའི་ཕྱིར་རོ་ཞེས་ཟེར་རོ། །ཞེས་བརྒྱ་བྱིན་ཡང་ཡང་ཚེ་འཕོས་ནས་སྐྱེ་བ་
ལེན་པ་ལ་ཡིད་འབྱུང་སྐྱེས་ལ་དེའི་ཡིད་མི་གསད་པའི་ཕྱིར་སྟོན་པས་མ་་་་་
བཀག་ཅེས་ལན་འདེབས་མོད་འོན་ཀྱང་འཐད་ཕྱོགས་མ་ཡིན་པར་མངོན་ཏེ།
སློབ་དཔོན་གྱིས་ཀྱང་རྩོད་པ་དེའི་ལན་ལ་བྱེ་བྲག་ཏུ་སྨྲ་བ་རྣམས་འདི་སྐད་་་་
ཟེར་ཞེས་པ་ཙམ་ལས་མ་གསུངས་པ་དང་། བརྒྱ་བྱིན་གྱིས་མངོན་པ་མི་ཤེས་
པར་དེ་སྐད་སྨྲས་ན་སྟོན་པས་དགག་པར་རིགས་ཏེ་བརྒྱ་བྱིན་དགའ་བ་ཙམ་་
གྱི་ཕྱིར་སྟོན་པའི་གསུང་རབ་དང་འགལ་བའི་རྣམ་གཞག་བྱེད་པ་ཡལ་བར་་་
63

རྗེ་ཙོང་ཁ་པའི་གསུང་།
འདོར་མི་རིགས་པའི་ཕྱིར་དང་། བརྒྱ་བྱིན་ལ་ཡང་འདོད་པར་ཚེ་གྱུར་ཁམས་
གཞན་དུ་སྐྱེ་མི་དགོས་པར་ཚེ་དེ་ལ་འདའ་བར་བསྟན་པས་དགའ་བར་ཡང་
འགྱུར་བའི་ཕྱིར་རོ། །སྔར་འདོད་པར་ཚེ་གྱུར་ཁམས་གཞན་དུ་མི་འགྲོ་བ་
དང་། ཚེ་དེ་ལ་འདའ་བར་བསྟན་པ་དང་འགལ་བར་བསམས་ནས། བྱེ་བྲག་
ཏུ་སྨྲ་བའི་ལུགས་བཞག་པའི་ཕྱིར་རོ། །དེས་ན་མངོན་པར་འདོད་པར་ཚེ་
གྱུར་ཁམས་གཞན་དུ་མི་འགྲོ་བར་གསུངས་པ་ཕལ་ཆེ་བ་ལ་དགོངས་སམ་་་་་
སྙམ་སྟེ་དཔྱད་དོ། །ཕྱིར་མི་འོང་བའི་འབྲས་བུ་ཁྱད་པར་ཅན་ལ་གནས་པ་
རྣམས་བཤད་ཟིན་ཏོ།། བྱེ་བ་དག་ དེ བ་
པར་འོདགྲ་བཅོམ་ཞུགས་པ་དང་འབྲས་གནས་བཤད་པ།
དགྲ་བཅོམ་པའི་འབྲས་བུ་ལ་གནས་པ་གང་ཞེ་ན། གང་སྲིད་རྩེའི་ཉོན་
མོངས་དགུ་པ་མ་ལུས་པར་སྤངས་པའི་ཐེག་དམན་པ་སྟེ། ཀུན་ལས་བཏུས་སུ།
དགྲ་བཅོམ་པ་གང་ཞེ་ན། སྲིད་པའི་རྩེ་མོའི་ཉོན་མོངས་པ་རྣམས་ཀྱི་རྣམ་པ་
དགུ་པ་སྤངས་པའི་ལམ་ལ་གནས་པའི་གང་ཟག་གོ། །ཞེས་སོ། །འདིར་དགྲ་
བཅོམ་པའི་འབྲས་བུ་ལ་ཞུགས་པ་མི་འཆད་པ་ནི་ཕྱིར་མི་འོང་འབྲས་གནས་ས་
ཁྱད་པར་ཅན་གྱི་སྐབས་སུ་བཤད་ཟིན་པར་བལྟའོ། །དགྲ་བཅོམ་པ་དེ་ལ་
ཡང་སྤང་བྱ་སྤངས་པའི་སྒོ་ནས་ཤེས་རབ་ཀྱིས་རྣམ་པར་གྲོལ་བ་དང་།
གཉིས་ཀའི་ཆ་ལས་རྣམ་པར་གྲོལ་བ་གཉིས་སུ་འགྱུར་ཞིང་། མཐོང་ཆོས་ལ་
བདེ་བར་གནས་པ་ལས་ཉམས་པ་དང་མི་ཉམས་པའི་ཚུལ་གྱིས་ནི་ཉམས་པ་ས་
དང་། འཆི་བར་སེམས་པའི་དང་། རྗེས་སུ་བསྲུངས་པའི་དང་། གནས་པ་ལ་

ཞུགས་གནས་ཀྱི་རྣམ་བཞག་
མི་བསྐྱོད་པའི་དང་། རབ་ཏུ་རྟོགས་པའི་འོས་སུ་གྱུར་པའི་དང་། མི་འཁྲུགས་
པའི་ཆོས་ཅན་ཏེ་དྲུག་ཏུ་ཡང་འགྱུར་ལ། དབང་པོའི་བྱེ་བྲག་གིས་ནི་དུས་
དང་སྦྱོར་བ་དང་དུས་དང་མི་སྦྱོར་བའི་དགྲ་བཅོམ་པ་གཉིས་སུའང་འགྱུར་་་་
རོ། །དེ་ལ་དགྲ་བཅོམ་པ་གང་རྣམ་ཐར་བརྒྱད་ལ་སྙོམས་པར་འཇུག་མི་ནུས་
པ་ནི་ཤེས་རབ་ཀྱིས་རྣམ་པར་གྲོལ་བ་ཞེས་བྱ་སྟེ། བདག་མེད་རྟོགས་པའི་
ཤེས་རབ་ཀྱིས་ཉོན་སྒྲིབ་ལས་གྲོལ་གྱི་སྙོམས་འཇུག་གི་སྒྲིབ་པ་མ་སྤངས་པའི་་
ཕྱིར་རོ། །རྣམ་ཐར་བརྒྱད་ལ་འཇུག་ནུས་པ་ནི་གཉིས་ཀའི་ཆ་ལས་རྣམ་གྲོལ་
ཡིན་ཏེ། ཉོན་སྒྲིབ་དང་སྙོམས་འཇུག་གི་སྒྲིབ་པ་གཉིས་ཆར་ལས་གྲོལ་བའི་
ཕྱིར་རོ། །དེ་ལྟར་ཡང་ཀུན་ལས་བཏུས་སུ། ཤེས་རབ་ཀྱིས་རྣམ་པར་གྲོལ་བ་
གང་ཞེ་ན། གང་ཟག་པ་ཟད་པ་སྟེ་རྣམ་པར་ཐར་པ་བརྒྱད་ལ་བསམ་གཏན་
པ་ནི་མ་ཡིན་པའོ། །གཉིས་ཀའི་ཆ་ལས་རྣམ་པར་གྲོལ་བ་གང་ཞེ་ན། གང་
ཟག་པ་ཟད་པ་དང་བཅས་པ་རྣམ་པར་ཐར་པ་བརྒྱད་ལ་ཡང་བསམ་གཏན་་་་
པའི་གང་ཟག་གོ། །ཞེས་དང་། མཛོད་ལས་ཀྱང་དེ་དང་མཐུན་པར། འགོག་
ཐོབ་གཉིས་ཀ་ལས་རྣམ་གྲོལ། །ཤེས་རབ་ཀྱིས་ནི་ཅིག་ཤོས་སོ། །ཞེས་གང་
གསུངས་པའོ། །དེ་ལྟར་མཁས་པ་དག་ལ་ནི་དགྲ་བཅོམ་པ་དེ་གཉིས་ཀྱི་ཐ་
སྙད་དེ་ལྟར་གྲགས་མོད་གང་ཡང་ཤེས་རབ་རྐྱང་བའི་ཆ་ལས་རྣམ་གྲོལ་དང་་
ཞེས་བརྡ་སྦྱོར་བ་དེ་དག ཕར་ཕྱིན་པ་དང་སྔ་རབས་པ་འགའ་ཞིག》 ནི་ཁོ་བོ་ཅག་ལ་་་་་
འདི་དག་གི་དོན་ཤེས་པ་ལྟ་ཅི་སྨོས་མིང་ཙམ་ཡང་འཆད་རྒྱུ་མེད་དོ་ཤེས་་་་་་
གསལ་བར་སྒྲོག་པ་ཡིན་ཏེ། ཤེས་རབ་སྤངས་པའི་འཕགས་པ་དགྲ་བཅོམ་པ་
65

རྗེ་ཙོང་ཁ་པའི་གསུང་།
དེ་འདྲ་བ་དེ་ནི་ཤིན་ཏུ་ངོ་མཚར་བ་ཞིག་གོ། །ཤེས་རབ་དང་ཏིང་ངེ་འཛིན་
གྱི་སྟོབས་ཀྱིས་ཉོན་མོངས་དང་སྙོམས་འཇུག་གི་སྒྲིབ་པ་གཉིས་ཆར་ལས་་་་་་
གྲོལ་བ་མིན་པར་ཤེས་རབ་ཀྱིས་ཉོན་མོངས་རྐྱང་བའི་ཆ་ལས་གྲོལ་བ་ལ་ཤེས་
རབ་ལས་གྲོལ་བ་ཞེས་མཁས་པར་རློམ་པ་དག་ཀྱང་བརྡ་སྦྱོར་ན། ཀྱི་ཧུད་
རྒྱལ་བའི་གསུང་རབ་འབྱེད་པ་པོ་རྣམས་ནི་འདི་འདྲ་བར་གྱུར་ཏོ། །ཉམས་
པའི་ཆོས་ཅན་གང་ཞེ་ན། འདི་ལ་དགྲ་བཅོམ་པ་དང་པོ་ལྔ་ཁ་དབང་པོ་རྟུལ་
པོར་ཁྱད་མེད་ལ། འོན་ཀྱང་འཇིག་རྟེན་པའི་བསམ་གཏན་གྱི་ཏིང་ངེ་འཛིན་
གྱིས་ཚེ་འདི་ལ་ལུས་སེམས་བདེ་བར་གནས་པའི་རྒྱུ་ལས་ཉམས་མི་ཉམས་ཀྱི་་
སྒོ་ནས་མཚན་ཉིད་ཐ་དད་པར་འགྱུར་ཏེ། འདི་ལྟར་དགྲ་བཅོམ་དབང་པོ་
རྟུལ་པོ་འདོད་ཡོན་གྱིས་དབྱེན་བཅོས་རུང་མ་བཅོས་རུང་ངེས་པར་བསམ་་་་
གཏན་ལས་ཉམས་པ་དང་། འདོད་ཡོན་གྱིས་མྱོས་སམ་མ་མྱོས་ཀྱང་རང་གིས་
རང་མི་གསོད་ན་ངེས་པར་ཉམས་ལ་གསོད་ན་གཏན་མི་ཉམས་པ་དང་།
འདོད་ཡོན་ལ་སེམས་བསྲུངས་ན་མི་ཉམས་ལ་ཆེད་ཆེར་མ་བསྲུངས་ན་་་་་་་
ཉམས་པ་དང་། འདོད་ཡོན་ལས་བསྲུངས་སམ་མ་བསྲུངས་ཀྱང་ཉམས་མི་
སྲིད་ལ་དབང་པོ་རྟུལ་པོ་ལས་རྣོན་པོར་འཕོ་མི་སྲིད་པ་དང་། ཉམས་མི་སྲིད་
ཅིང་དབང་པོ་འཕོ་བའི་སྐལ་བ་ཅན་རྣམས་རིམ་པ་ལྟར་ཉམས་པའི་ཆོས་་་་་
ཅན་ནས་རྟོགས་པའི་འོས་སུ་གྱུར་པའི་ཆོས་ཅན་གྱི་བར་རྣམས་ཡིན་ཏེ། ཀུན་
ལས་བཏུས་སུ། ཉམས་པའི་ཆོས་ཅན་གང་ཞེ་ན། གང་དབང་པོ་རྟུལ་པོ་མྱོས་
ཀྱང་རུང་མ་མྱོས་ཀྱང་རུང་མཐོང་བའི་ཆོས་ལ་བདེ་བར་གནས་པ་ལས་་་་་་་
66

ཞུགས་གནས་ཀྱི་རྣམ་བཞག
ཡོངས་སུ་ཉམས་པར་འགྱུར་བའི་སྐལ་བ་ཅན་ནོ། །བདག་གསོད་པའི་ཆོས་
ཅན་གང་ཞེ་ན། ། གང་དབང་པོ་རྟུལ་པོ་མྱོས་ཀྱང་རུང་མ་མྱོས་ཀྱང་རུང་
བདག་མི་གསོད་ན་མཐོང་བའི་ཆོས་ལ་བདེ་བར་གནས་པ་ལས་ཡོངས་སུ་་་་་
ཉམས་པར་འགྱུར་བའི་སྐལ་བ་ཅན་ཡིན་ལ་གསོད་ན་སྐལ་བ་ཅན་མ་ཡིན་་་་་
པའོ། །རྗེས་སུ་བསྲུངས་པའི་ཆོས་ཅན་གང་ཞེ་ན། གང་དབང་པོ་རྟུལ་པོ་མྱོས་
ན་མཐོང་བའི་ཆོས་ལ་བདེ་བར་གནས་པ་ལས་ཉམས་པའི་སྐལ་བ་ཅན་ཡིན་
ལ་མ་མྱོས་ན་མ་ཡིན་པའོ། །གནས་པ་ལས་མི་བསྐྱོད་པ་གང་ཞེ་ན། གང་
དབང་པོ་རྟུལ་པོ་མྱོས་ཀྱང་རུང་མ་མྱོས་ཀྱང་རུང་མཐོང་བའི་ཆོས་ལ་བདེ་་་་
བར་གནས་པ་ལས་ཡོངས་སུ་ཉམས་པའི་སྐལ་བ་ཅན་མ་ཡིན་ལ་དབང་པོ་་་་
རྣམས་སྦྱོང་བའི་སྐལ་བ་ཅན་ཡང་མ་ཡིན་པའོ། །རབ་ཏུ་རྟོགས་པའི་འོས་སུ་
གྱུར་པ་གང་ཞེ་ན། གང་དབང་པོ་རྟུལ་པོ་མྱོས་ཀྱང་རུང་མ་མྱོས་ཀྱང་རུང་
མཐོང་བའི་ཆོས་ལ་བདེ་བར་གནས་པ་ལས་ཡོངས་སུ་ཉམས་པའི་སྐལ་་་་་་
ཅན་མ་ཡིན་ལ་དབང་པོ་རྣམས་སྦྱོང་བའི་སྐལ་བ་ཅན་ནི་ཡིན་པའོ། །ཞེས་སོ།།
མི་འཁྲུགས་པའི་ཆོས་ཅན་ཡང་། དེ་ཉིད་ལས། མི་འཁྲུགས་པའི་ཆོས་ཅན་
གང་ཞེ་ན། གང་རང་བཞིན་གྱིས་དབང་པོ་རྣོན་པོས་ཏེ། མྱོས་ཀྱང་རུང་མ་
མྱོས་ཀྱང་རུང་མཐོང་བའི་ཆོས་ལ་བདེ་བར་གནས་པ་ལས་ཡོངས་སུ་ཉམས་་་
པའི་སྐལ་བ་ཅན་ནི་མ་ཡིན་པའོ། །ཞེས་དབང་པོའི་སྒོ་ནས་ཁྱད་པར་དུ་བྱས་
སོ། །དོན་འདི་ལ་བྱེ་བྲག་ཏུ་སྨྲ་བ་རྣམས་ནི་འདི་ལྟར་འདོད་དེ། དགྲ་བཅོམ་
པ་དྲུག་པོ་དེ་ལ་དབང་པོ་དང་། རིགས་དང་། སྦྱོར་བའི་ཁྱད་པར་དང་། གང་
6?

རྗེ་ཙོང་ཁ་པའི་གསུང་།
ཞིག་གང་ལས་ཉམས་པའི་སྒོ་ནས་མཚན་ཉིད་ཐ་དད་པར་འཆད་དོ། །དབང་
པོའི་ཁྱད་པར་གྱིས་ཇི་ལྟ་བུ་ཞེ་ན། ། དང་པོ་ལྔ་ནི་དད་མོས་སྔོན་དུ་སོང་བ་
དང་དབང་རྟུལ་ཡིན་ལ། དྲུག་པ་ནི་མཐོང་བས་ཐོབ་པ་སྔོན་དུ་བཏང་བ་
དབང་རྣོན་ཡིན་ཏེ། མཛོད་ལས། དགྲ་བཅོམ་དྲུག་འདོད་དེ་དག་ལས། །ལྔ་ནི་
དད་པས་མོས་ལས་སྐྱེས། དེ་དག་རྣམ་གྲོལ་དུས་དང་སྦྱོར། །མི་གཡོའི་ཆོས་
ཅན་མི་གཡོ་བ། །དེ་ཕྱིར་དེ་དུས་མི་སྦྱོར་གྲོལ། །དེ་ནི་མཐོང་ཐོབ་རྒྱུ་ལས་བྱུང་།
ཞེས་སོ། །རིགས་ཀྱི་ཁྱད་པར་གྱིས་ཇི་ལྟ་བུ་ཞེ་ན། འདི་ལ་དང་པོ་ནས་དེའི་
རིགས་སུ་གནས་པ་དང་། ། དང་པོ་ནས་དེའི་རིགས་མ་ཡིན་ཡང་ཕྱིས་གང་
ཟག་དེའི་རིགས་སུ་སོང་བ་གཉིས་སོ། །དེ་ལ་དང་པོ་ནི་གང་ཟག་དྲུག་ཆར་ལ་
ཡོད་ལ། གཉིས་པ་ནི་ཕྱི་མ་ལྔ་ལ་ཡོད་དེ། དཔེར་ན་ཉམས་པའི་ཆོས་ཅན་གྱིས་
དབང་པོ་སྦྱངས་པས་བདག་གསོད་པའི་ཆོས་ཅན་གྱི་རིགས་སུ་གྱུར་པ་ལྟ་་་༌་
བུའོ། །ཉམས་པའི་ཆོས་ཅན་ལས་རིགས་དམན་པ་མེད་པས་དེ་ལ་འོག་མའི་
རིགས་སྦྱངས་པ་ལས་ཕྱིས་རིགས་འཕོས་པ་མེད་དེ། མཛོད་ལས། ཁ་ཅིག་
དང་པོ་ནས་དེའི་རིགས། ། ཁ་ཅིག་སྦྱངས་པ་ལས་གྱུར་ཏོ། །ཞེས་སོ། །སྦྱོར་བའི་
ཁྱད་པར་གྱིས་ཇི་ལྟ་བུ་ཞེ་ན། མཛོད་འགྲེལ་ལས། དང་པོ་གཉིས་ནི་སྔོན་སློབ་
པའི་གནས་སྐབས་ཁོ་ན་ནི་རྒྱུན་དུ་སྦྱོར་བ་དང་། གུས་པར་སྦྱོར་བ་མེད་པ་
ཡིན་ནོ། །གསུམ་པ་ནི་རྒྱུན་དུ་སྦྱོར་བ་པ་ཡིན་ནོ། །བཞི་པ་ནི་གུས་པར་སྦྱོར་བ་
པ་ཡིན་ནོ། །ལྔ་པ་ནི་གཉིས་ཀར་སྦྱོར་བ་པ་ཡིན་ལ་དབང་པོ་རྟུལ་པོ་ཡིན་ནོ། །
དྲུག་པ་ནི་གཉིས་ཀར་སྦྱོར་བ་པ་དང་དབང་པོ་རྣོན་པོ་ཡིན་ནོ། ། ཞེས་འབྱུང་
68

ཞུགས་གནས་ཀྱི་རྣམ་བཞག
བ་ལྟར་ཡིན་ལ། གུས་སྦྱོར་ནི་རྒྱུན་ཆད་མེད་པའི་བརྩོན་འགྲུས་དྲག་པོ་ཡིན་
ཞིང་། རྒྱུན་སྦྱོར་ནི་རྩོལ་བ་དྲག་པོ་མེད་པའི་བཙོན་འགྲུས་རྒྱུན་ཆགས་པའོ། །
གང་ཞིག་གང་ལས་ཉམས་པའི་ཚུལ་ཡང་ཇི་ལྟ་བུ་ཞེ་ན། དེ་ལྟར་དྲུག་པོ་དེ་
ལས་གང་ཞིག་ཉམས་ན་དང་པོ་ལྔ་ཉམས་པར་འགྱུར་རོ། །གང་ཞིག་ལས་
ཉམས་ན་འབྲས་བུ་དང་རིགས་གཉིས་ལས་ཏེ། དེ་ཡང་རིགས་དང་པོ་དང་
འབྲས་བུ་དང་པོ་གཉིས་ལས་ནི་མི་ཉམས་སོ། །དེ་ལ་རིགས་དང་པོ་ནི་བཤད་
ཟིན་ཏོ། །འབྲས་བུ་དང་པོ་ནི་འབྲས་བུ་མཐར་གྱིས་འཐོབ་པའི་ལྟར་ན་རྒྱུན་
ཞུགས་ཡིན་ལ། འབྲས་བུ་ཐོད་རྒལ་བ་ལྟར་ན་ཕྱིར་འོང་དང་ཕྱིར་མི་འོང་
གཉིས་ཀྱི་འབྲས་བུ་དང་པོར་འགྱུར་བས་ཐོད་རྒལ་བས་ཐོབ་པའི་དག་་་་་་་་
བཅོམ་པ་ནི་འབྲས་བུ་ལས་ཉམས་སྲིད་ཀྱང་འབྲས་བུ་དང་པོ་གསུམ་ལ་་་་་
ཉམས་མི་སྲིད་དེ། དེ་དག་གི་སྤངས་པ་དེ་བྱིས་ལམ་དང་འདས་ལམ་གཉིས་
ཆར་གྱིས་བརྟན་པར་བྱས་པའི་ཕྱིར་རོ། །རིམ་གྱིས་པ་ནི་ཁམས་གོང་མའི་
ཉོན་མོངས་རྒྱུད་ལ་སྐྱེས་པས་དགྲ་བཅོམ་ལས་ཉམས་ཏེ་ཕྱིར་མི་འོང་དུ་སོང་།
འདོད་པའི་ཉོན་མོངས་བདུན་པ་ཡན་ཆོད་སྐྱེས་པས་ཕྱིར་འོང་དུ་སོང་། དྲུག་
པ་མན་ཆད་སྐྱེས་པས་རྒྱུན་ཞུགས་སུ་སོང་བ་ཡོད་ཀྱང་རྒྱུན་ཞུགས་ལས་ནི་་་་
ཐོད་རྒལ་བ་དང་གཉིས་ཆར་ཉམས་མི་སྲིད་དེ། མཐོང་སྤང་རྣམས་ཀུན་
བཏགས་པའི་བདག་ལྟའི་རྩ་བ་ཡིན་ལ་འཕགས་པས་ཀུན་བཏགས་པའི་་་་་
བདག་མེད་པར་མངོན་སུམ་གྱིས་རྟོགས་པས་ན་བདག་ལྟ་གཞི་མེད་ཀྱི་ཉོན་་་
མོངས་རྣམས་མི་སྐྱེ་བའི་ཕྱིར་རྒྱུན་ཞུགས་ཀྱི་སྤངས་པ་མི་ལྡོག་གོ །སྒོམ་སྤང་

རྗེ་ཙོང་ཁ་པའི་གསུང་།
གི་གཞི་ཆགས་པའི་ཡུལ་སྡུག་པ་དང་ཁོང་ཁྲོའི་ཡུལ་མི་སྡུག་པ་ལྟ་བུ་ནི་་་་་་
དངོས་པོ་ལ་གནས་པས་དེ་དག་ལ་དམིགས་པའི་ཉོན་མོངས་སྐྱེ་བས་སྒོམ་་་་་
སྤང་སྤངས་པ་ནི་ལྡོག་གོ། །རིགས་ལས་ཉམས་པ་ལ་ནི་བྱེ་བྲག་འདི་ཡོད་དེ།
ཉམས་པའི་ཆོས་ཅན་ལ་རིགས་གོང་མར་འཕོ་བ་ཡོད་ཀྱང་འོག་མར་ཉམས་
པ་མེད་དེ་དེ་ལས་རིགས་དམན་པ་མེད་པའི་ཕྱིར་རོ། །རིགས་དང་པོ་ལས་མི་
ཉམས་པའི་རྒྱུ་མཚན་ཡང་དང་པོ་ནས་ཉིད་ཀྱིས་རིགས་དེ་སློབ་ལམ་དང་མི་་
སློབ་ལམ་གཉིས་ཀའི་སྐབས་སུ་ཡུན་རིང་དུ་འདྲིས་པས་བརྟན་པར་གྱུར་་་་
པའི་ཕྱིར་རོ། །ཕྱིས་དགྲ་བཅོམ་ཐོབ་ནས་ཉམས་པའི་ཆོས་ཅན་གྱིས་དབང་པོ་
སྦྱངས་ཏེ་འཆི་བར་སེམས་པར་གྱུར་པ་ལྟ་བུའི་རིགས་ནི་ལམ་གཉིས་ཀྱིས་་་་་
བརྟན་པ་མེད་པའི་ཕྱིར་རོ། །གང་ཞིག་གང་ལས་ཉམས་པའི་ཚུལ་དེ་ལྟར་
ཡང་མཛོད་དུ། བཞི་ནི་རིགས་ལས་ལྔ་འབྲས་ལས། །ཉམས་འགྱུར་དང་པོ་
ལས་མ་ཡིན། །ཞེས་གང་གསུངས་པའོ། །དང་པོ་ལས་མ་ཡིན་གྱི་འགྲེལ་བཤད་
དུ། འབྲས་བུ་དང་པོ་རྒྱུན་ཞུགས་ཁོ་ནར་མ་མཛད་པར་ཕྱིར་འོང་ཕྱིར་མི་
འོང་ལ་ཡང་བཤད་པ་ནི་སྐབས་དེའི་འགྲེལ་པར་གསལ་ཁ་མེད་ཀྱང་འཐད་་་་
པར་རྟོགས་ཏེ། གནས་གཉིས་པ་ཐོད་རྒལ་བའི་ཕྱིར་འོང་དང་ཕྱིར་མི་འོང་
ལས་ཉམས་པ་མི་སྲིད་པར་གསུངས་པ་དང་གནས་དྲུག་པར་ཡང་། གལ་ཏེ་
འབྲས་བུ་དང་པོ་ཐོབ་པའི་ཕྱིར་རོ་ཞེ་ན་ནི། ཕལ་ཆེར་ལས་འདོད་ཆགས་
དང་བྲལ་བ་དང་འདོད་པ་ལས་འདོད་ཆགས་དང་བྲལ་བ་ཡང་ཡིན་པར་་་་་
འགྱུར་རོ། །ཞེས་གསུངས་པ་རྣམས་དང་ལེགས་པར་གུང་འགྲིག་པའི་ཕྱིར་རོ།།
70

ཞུགས་གནས་ཀྱི་རྣམ་བཞག
དེ་ལྟར་ཡང་མཛོད་འགྲེལ་ལས། ཡོངས་སུ་ཉམས་པའི་ཆོས་ཅན་ནི་རྣམ་པ་
གསུམ་ཡིན་ཏེ། དེའི་སོ་ན་གནས་བཞིན་དུ་ཡོངས་སུ་མྱ་ངན་ལས་འདའ་
བའམ། དབང་པོ་འཕོ་བའམ། ཡོངས་སུ་ཉམས་ན་སློབ་པ་ཉིད་དུ་འགྱུར་
བའོ། །འཆི་བར་སེམས་པའི་ཆོས་ཅན་ནི་བཞི་སྟེ། གསུམ་པོ་དེ་དག་ཉིད་དང་།
ཡོངས་སུ་ཉམས་པའི་ཆོས་ཅན་གྱི་རིགས་སུ་སླར་འོངས་པའོ། །དེ་བཞིན་དུ་
གཞན་གསུམ་ལ་ཡང་རེ་རེ་བསྐྱེད་དེ་གོ་རིམ་བཞིན་དུ་རྣམ་པ་ལྔ་དང་དྲུག་་་
དང་བདུན་ཡིན་པར་རིག་པར་བྱའོ། །ཞེས་པ་ལྟར་དབྱེ་བ་བྱེད་ལ། ཡང་དེ་
ཉིད་ལས་ཡོངས་སུ་ཉམས་པའི་ཆོས་ཅན་ཡང་གདོན་མི་ཟ་བར་ཡོངས་སུ་་་་
ཉམས་པར་འགྱུར་བའི་ཆོས་ཅན་མ་ཡིན་ལ་རྟོགས་པའི་སྐལ་བ་ཅན་གྱི་བར་་
དུ་ཡང་རྟོགས་པར་འགྱུར་བ་མ་ཡིན་གྱི་སྲིད་པའི་ཕྱིར་དེ་སྐད་ཅེས་བཤད་དོ།།
དེ་ལྟར་བྱས་ན་ཁམས་གསུམ་ཆར་ན་ཡང་དགྲ་བཅོམ་པ་དྲུག་ཡོད་པར་རུང་་་
ངོ་། །ཞེས་པ་བྱེ་བྲག་ཏུ་སྨྲ་བའི་འདོད་པའོ། །དེའི་འཕྲོས་ཉིད་ནས། གང་དག་
གདོན་མི་ཟ་བར་ཡོངས་སུ་ཉམས་པར་འགྱུར་བ་ནས། མངོན་པར་རྟོགས་
པའི་བར་དུ་འགྱུར་བ་དེ་དག་གི་ལྟར་ན་འདོད་པའི་ཁམས་ན་ནི་དྲུག་གོ། །
གཟུགས་དང་གཟུགས་མེད་པའི་ཁམས་ན་ནི་གནས་པ་ལས་མི་བསྐྱོད་པ་་་་་
དང་མི་གཡོ་བའི་ཆོས་ཅན་གཉིས་ཏེ། དེ་ཉིད་ན་ཡོངས་སུ་ཉམས་པ་དང་།
འཆི་བར་སེམས་པ་དང་། དབང་པོ་འཕོ་བ་མེད་པའི་ཕྱིར་རོ། །ཞེས་བཤད་པ་
ནི་ཀུན་ལས་བཏུས་དང་མཐུན་ཏེ། ཉམས་པའི་ཆོས་ཅན་ལ་སོགས་པ་ངེས་པ་
ཅན་དུ་འདོད་པའི་ཕྱིར་རོ། །འདིར་བྱེ་བྲག་ཏུ་སྨྲ་བ་དགྲ་བཅོམ་པ་ལས་
71

རྗེ་ཙོང་ཁ་པའི་གསུང་
ཉམས་པར་འདོད་པ་ཤེས་བྱེད་གང་མཐོང་ནས་འདོད་ཅེ་ན། མདོ་ལས་རྐྱེན་
ལྔ་དང་རྒྱུ་ལྔས་དུས་ཀྱིས་རྣམ་པར་གྲོལ་བའི་དགྲ་བཅོམ་པ་ཡོངས་སུ་ཉམས་་་
པར་འགྱུར་རོ། །ལྔ་གང་ཞེ་ན། ལས་ཀྱི་མཐའ་ལ་ཞུགས་པ་ཡིན། སྨྲ་བ་ལ་
ཞུགས་པ་ཡིན། རྩོད་པ་ལ་ཞུགས་པ་ཡིན། རིང་དུ་རྒྱུ་བའི་སྦྱོར་བ་དང་ལྡན་པ་
ཡིན། ནད་ཀྱི་རྣམ་པས་ཡུན་རིང་པོ་ནས་ཐེབས་པ་ཡིན། ཞེས་གསུངས་པ་
དང་། ཡང་མདོ་ལས། དེ་ནས་བཅོམ་ལྡན་འདས་ཀྱིས་ཚེ་དང་ལྡན་པ་ཀུན་
དགའ་བོ་ལ་བཀའ་སྩལ་པ། ཀུན་དགའ་བོ་དགྲ་བཅོམ་པ་ལ་ཡང་རྙེད་པ་
དང༌། བཀུར་སྟིས་བར་ཆད་བྱེད་པ་ཡིན་པར་ང་སྨྲའོ། །ཚེ་དང་ལྡན་པ་ཀུན་
དགའ་བོས་གསོལ་པ། བཅོམ་ལྡན་འདས་ཅིའི་སླད་དུ་འདི་སྐད་ཅེས་ཀུན་
དགའ་བོ་དགྲ་བཅོམ་པ་ལ་ཡང་རྙེད་པ་དང་། བཀུར་སྟིས་བར་ཆད་བྱེད་པ་
ཡིན་པར་ང་སྨྲའོ། །ཞེས་གསུངས། བཅོམ་ལྡན་འདས་ཀྱིས་བཀའ་སྩལ་པ། །
ཀུན་དགའ་བོ་མ་ཐོབ་པ་ཐོབ་པར་བྱ་བ་དང་། མ་རྟོགས་པ་རྟོགས་པར་བྱ་བ་
དང་། མངོན་སུམ་དུ་མ་བྱས་པ་མངོན་སུམ་དུ་བྱ་བ་ལ་བར་ཆད་བྱེད་པ་ནི་
མ་ཡིན་པ་ཉིད་དོ། །འོན་ཀྱང་འདིས་ལྷག་པའི་སེམས་ལས་བྱུང་བ་མཐོང་
བའི་ཆོས་ལ་བདེ་བར་གནས་པ་བཞི་པོ་ཐོབ་པ་གང་དག་ཡིན་པ་དེ་གང་་་་་་
ཡང་རུང་བ་ཞིག་ལས་འདི་ཡོངས་སུ་ཉམས་པར་འགྱུར་བར་ང་སྨྲ་སྟེ། དེ་
ཡང་འདྲེས་པར་གནས་པ་ཡིན་ནོ། །གཅིག་ཏུ་མ་འདྲེས་པར་བག་ཡོད་པ་
བརྟེན་པ་པར་གནས་པ་འདིས་སེམས་ཀྱི་རྣམ་པར་གྲོལ་བ་ལུས་ཀྱིས་མངོན་་་་
སུམ་དུ་བྱས་པ་གང་ཡིན་པ་དེ་ལས་ནི་རྣམ་གྲངས་གང་གིས་ཀྱང་ཡོངས་སུ་་་
72

ཞུགས་གནས་ཀྱི་རྣམ་བཞག
ཉམས་པར་འགྱུར་བར་ང་མི་སྨྲའོ། །ཀུན་དགའ་བོ་དེ་ལྟ་བས་ན་ཁྱོད་ཀྱིས་
འདི་ལྟར་བསླབ་པར་བྱ་སྟེ་རྙེད་པ་དང་བཀུར་སྟི་གང་ཡིན་པ་དེ་ཟིལ་གྱིས་་་་་
མནན་པ་བྱའོ། །རྙེད་པ་དང་བཀུར་སྟི་བྱུང་བ་ལ་སེམས་ཀུན་ནས་དཀྲིས་ཏེ་
མི་འདུག་པ་དེ་ལྟར་ཀུན་དགའ་བོ་ཁྱོད་ཀྱིས་བསླབ་པར་བྱའོ། །ཞེས་འབྱུང་
བ་དེ་ལས་མི་གཡོ་བ་ལ་ཉམས་པ་གཏན་མེད་ཅེས་ཁྱད་པར་དུ་སྨོས་པས་་་་་་
དུས་སྦྱོར་གྱི་དགྲ་བཅོམ་པ་ལས་ཉམས་པར་བསྟན་ཏོ། །ཡང་མདོ་ལས། ཚེ་
དང་ལྡན་པ་གནག་ཚོགས་ཅན་དགྲ་བཅོམ་པ་ཡིན་པ་ཉམས་པར་གསུངས་་་་
པ་དང་། ཡང་སོལ་བའི་ཕུང་པོ་ལྟ་བུའི་མདོ་ལས་འཕགས་པ་ཉན་ཐོས་ཐོས་
པ་དང་ལྡན་པ་དེ་ལྟར་སྤྱོད་པ་དེ་ལྟར་གནས་པ་དེ་བརྒྱ་ལ་རེ་འགའ་ཞིག་་་་
དྲན་པ་ཉམས་པ་ལས་སྡིག་པ་མི་དགེ་བའི་རྣམ་པར་རྟོག་པ་དག་སྐྱེ་བར་་་་་་
འགྱུར་རོ། །ཞེས་གསུངས་པས་ཀྱང་དགྲ་བཅོམ་ལས་ཉམས་པར་བསྟན་ཏོ། །
གལ་ཏེ་ཉན་ཐོས་འཕགས་པ་མི་དགེ་བའི་སེམས་སྐྱེས་པ་དེ་སློབ་པ་ནི་མ་་་་་
ཡིན་ཏེ། མདོ་དེ་ཉིད་ལས་གང་དག་དེའི་དབང་དུ་མཛད་ནས་ཡུན་རིང་པོ་
ནས་སེམས་དབེན་པ་ལ་གཞོལ་བ་ཡིན་ཞེས་བྱ་བ་ནས་མྱ་ངན་ལས་འདའ་བ་
ལ་འབབ་པ་ཡིན་ཞེས་པའི་བར་དུ་གསུངས་ཤིང་། མདོ་གཞན་ལས་དེ་དག་
དགྲ་བཅོམ་པའི་སྟོབས་སུ་གསུངས་ཏེ། མདོ་ལས། བཙུན་པ་དགེ་སློང་དགྲ་
བཅོམ་པ་ཟག་པ་ཟད་པའི་སྟོབས་དུ་ཞིག་མཆིས། ཤཱ་རིའི་བུ་དགེ་སློང་དགྲ་
བཅོམ་པའི་སྟོབས་ནི་བརྒྱད་དེ། ཡུན་རིང་པོ་ནས་ཞེས་པ་ནས་འབབ་པ་ཡིན་
ཞེས་པའི་བར་དང་། ཟག་པའི་གནས་ལྟ་བུའི་ཆོས་ཐམས་ཅད་ལས་ནི་བསིལ་
73

་ རྗེ་ཙོང་ཁ་པའི་གསུང་
བར་གྱུར་ཅིང་བསིལ་བར་གྱུར་པ་ཞེས་དགྲ་བཅོམ་པར་གསུངས་པའི་ཕྱིར་་་
རོ། །ཞེས་མདོ་སྡེ་དེ་དག་ཤེས་བྱེད་དུ་དྲངས་ནས་དགྲ་བཅོམ་པ་ལས་ཉམས་
པ་ཡོད་པར་དམ་འཆའོ། །དོན་འདི་ལ་མཛོད་འགྲེལ་དུ་མདོ་སྡེ་བ་རྣམས་ན་
རེ། དགྲ་བཅོམ་པ་ཉིད་ལས་ཀྱང་ཡོངས་སུ་ཉམས་པ་མེད་དོ། །ཞེས་ཟེར་ཏེ་
འདི་ཉིད་རིགས་པ་ཡིན་ནོ་ཇི་ལྟར་ཁོང་དུ་ཆུད་ཅེ་ན། ལུང་དང་རིགས་པས་
སོ་ཞེས་སངས་རྒྱས་གཉིས་པ་ཡང་མདོ་སྡེ་པའི་ལུགས་བཟུང་ནས་བྱེ་བྲག་ཏུ་་
སྨྲ་བའི་ལོག་རྟོག་སུན་འབྱིན་པར་མཛད་དོ། ། འདིར་འགྲེལ་བཤད་དུ་ཀྱང་
ཞེས་བྱ་བའི་སྒྲས་ནི་མཐོང་བས་སྤང་བར་བྱ་བ་སྤངས་པས་ཡོངས་སུ་ཉམས་་་
པ་མེད་པ་འབའ་ཞིག་ཏུ་མ་ཟད་ཀྱི་དགྲ་བཅོམ་པ་ཉིད་ལས་ཀྱང་ཡོངས་སུ་་་
ཉམས་པ་མེད་དོ་ཞེས་སྟོན་པར་བྱེད་དོ། །དང་པོ་མ་ཡིན་པ་ལན་ཅིག་ཕྱིར་
འོང་བ་དང་ཕྱིར་མི་འོང་བའི་འབྲས་བུ་ལས་ནི་ཡོངས་སུ་ཉམས་པ་སྲིད་དེ།
དེ་ནི་འཇིག་རྟེན་པའི་ལམ་གྱིས་ཐོབ་པ་སྲིད་པའི་ཕྱིར་རོ། །སྙམ་དུ་བསམས་
པ་ཡིན་ནོ། །ཞེས་སངས་རྒྱས་གཉིས་པའི་ཡང་བཞེད་པས་འབྲས་བུ་དང་པོ་
དང་ཐ་མ་གཉིས་ངེས་པར་འཇིག་རྟེན་ལས་འདས་པའི་ལམ་ཁོ་ནས་འཐོབ་་་
པ་མི་ཉམས་ལ། འབྲས་བུ་བར་པ་གཉིས་ནི་འཕགས་པས་འཇིག་རྟེན་པའི་
ལམ་གྱིས་ཀྱང་ཐོབ་པར་བྱེད་པས་དེ་གཉིས་ལས་ཉམས་པ་སྲིད་དེ། འཇིག་
རྟེན་པའི་ལམ་གྱིས་སྤངས་པ་ནི་ལྡོག་པ་སྲིད་པའི་ཕྱིར་རོ། །ཞེས་བསྟན་ཏོ། །
དོན་དེ་ནི་མཁས་པ་རྣམས་ཀྱི་གཙུག་གི་ནོར་བུ་དཔལ་ལྡན་ཆོས་ཀྱི་གྲགས་པ་
ཡང་བཞེད་པར་མངོན་ཏེ། རྣམ་འགྲེལ་དུ། དེ་ཉིད་དང་བརྟན་དང་། །མ་
74

ཞུགས་གནས་ཀྱི་རྣམ་བཞག་
ལུས་ཁྱད་པར་མཁྱེན་པར་འགྲུབ། །གཤེགས་པ་རྟོགས་པའི་དོན་ཕྱིར་ཏེ། །དེ་
ཕྱིར་ཕྱི་རོལ་པ་དང་སློབ། །མི་སློབ་ལས་ལྷག ཅེས་ཐུབ་པའི་རྟོགས་པ་དེ་དེ་ཁོ་
ན་ཉིད་མཁྱེན་པ་དང་། མཁྱེན་པ་བརྟན་པ་དང་། མ་ལུས་པ་མཁྱེན་པས་རིམ་
པ་ལྟར་ཕྱི་རོལ་པ་དང་སློབ་པ་དང་མི་སློབ་པ་ལས་ལྷག་ཅེས་པ་ལྟར། སྡུག་
བསྔལ་བརྟེན་མིན་ཕྱིར་ལེགས་ཡིན། །ཞེས་དང་། བདག་ལྟའི་ས་བོན་སྤངས་
པའི་ཕྱིར། །སླར་མི་གཤེགས་པ་ཉིད་ཡིན་ནོ། །ཞེས་དང་། གོམས་ཕྱིར་མ་ལུས་
སྤངས་པ་ཡིན། །ཞེས་ཐུབ་པའི་སྤངས་པ་ལེགས་པར་སྤངས་པ་དང་། སླར་མི་
ལྡོག་པར་སྤངས་པ་དང་། མ་ལུས་སྤང་པར་སྤངས་པའི་སྤང་བ་ཁྱད་པར་
གསུམ་ལྡན་ཏེ་རིམ་པ་ལྟར་ཕྱི་རོལ་པ་དང་སློབ་པ་དང་མི་སློབ་པ་ལས་ལྷག་་་
པར་བསྟན་པར་དགོངས་པ་བརྟགས་ནུས་ཤིང་། སློབ་པའི་སྤངས་པ་སླར་མི་
ལྡོག་ན་མི་ལྡོག་པར་སྤངས་པས་སློབ་པ་ལས་ཁྱད་པར་དུ་གྱུར་པར་བསྒྲུབ་མི་
ནུས་པའི་ཕྱིར་རོ། །དེ་ལྟར་འཕགས་པ་སློབ་པའི་སྤངས་པ་ལྡོག་སྲིད་པར་
མཁས་པ་གཉིས་མཐུན་ཡང་ལྡོག་པའི་རྒྱུ་མཚན་མི་འདྲ་སྟེ། ཆོས་མངོན་པའི་
ལུགས་བཤད་ཟིན་ལ། རིགས་པའི་དབང་ཕྱུག་ནི་ཉོན་མོངས་པ་སྤངས་པ་
སླར་རྒྱུད་ལ་མ་སྐྱེས་ན་སྤངས་པ་མི་ལྡོག་ཅིང་ཉོན་མོངས་པ་ཡང་བདག་ལྟའི་
རྒྱུ་ཅན་ཡིན་པས་ཇི་སྲིད་བདག་འཛིན་དྲུངས་མ་ཕྱུང་བ་དེ་སྲིད་དུ་ཉོན་་་་་་
མོངས་པ་རྣམས་འཇུག་པས་ན་སློབ་པ་རྣམས་ལ་བདག་འཛིན་དྲུངས་ཕྱུང་་་་་
བ་མེད་པའི་ཕྱིར་རོ་སྙམ་དུ་དགོངས་སོ། །འོ་ན་དགྲ་བཅོམ་པ་ལས་མི་ཉམས་
པ་ལ་ལུང་གང་ཡོད་པ་ཡིན་ཞེ་ན། མདོ་ལས། དགེ་སློང་དག་འཕགས་པའི་

རྗེ་ཙོང་ཁ་པའི་གསུང། །
ཤེས་རབ་ཀྱིས་སྤངས་པ་གང་ཡིན་པ་དེ་ནི་སྤོངས་པ་ཡིན་ནོ། །ཞེས་དེ་འདྲ་
བའི་སྤངས་པ་དེ་སླར་ཉོན་མོངས་མི་སྐྱེ་བས་སྤངས་ངེས་སུ་གསུངས་པ་དང་།
སློབ་པ་ལ་བག་ཡོད་པ་ལ་བག་ཡོད་པར་བྱའོ་ཞེས་གསུངས་ཀྱི་དགྲ་བཅོམ་པ་
ལ་བག་ཡོད་པར་བྱའོ། །ཞེས་མི་གསུངས་པ་དང་། ཆོས་མངོན་པ་ལས་ཀྱང་
གནས་གསུམ་གྱིས་འདོད་པའི་འདོད་ཆགས་ཀྱི་ཕྲ་རྒྱས་སྐྱེ་བར་འགྱུར་ཏེ།
འདོད་པའི་འདོད་ཆགས་ཀྱི་ཕྲ་རྒྱས་མ་སྤངས་ཤིང་ཡོངས་སུ་མ་ཤེས་པ་ཡིན།།
འདོད་པའི་འདོད་ཆགས་ཀྱིས་ཀུན་ནས་དཀྲིས་པར་འགྱུར་བའི་ཆོས་རྣམས་་
སྣང་བར་གྱུར་པ་ཡིན། དེ་ལ་ཡང་ཚུལ་བཞིན་མ་ཡིན་པའི་ཡིད་ལ་བྱེད་པ་
ཡིན་ཞེས་ཉོན་མོངས་སྐྱེ་བ་ལ་རྒྱུ་རྐྱེན་གསུམ་ཚོགས་དགོས་པར་གསུངས་ལ།།
དགྲ་བཅོམ་པས་ཕྲ་རྒྱས་མ་ལུས་པར་སྤངས་པས་ན་སྐྱེ་བའི་རྒྱུ་མ་ཚང་ངོ་། །
རིགས་པ་ཇི་ལྟ་བུ་ཞེ་ན། གལ་ཏེ་དགྲ་བཅོམ་པ་དེ་ལ་ཉོན་མོངས་གཏན་མི་སྐྱེ་
བའི་གཉེན་པོ་སྐྱེས་ན་ཇི་ལྟར་ཉམས་པ་ཡིན། འོན་ཏེ་མ་སྐྱེས་ན་ཉོན་མོངས་
ཀྱི་ས་བོན་རྩད་ནས་མ་བཏོན་ན་ཅི་ལྟར་ཟག་ཟད་ཡིན། ཟག་ཟད་མིན་ན་
ཡང་དགྲ་བཅོམ་པར་ཇི་ལྟར་འགྱུར། དེས་ན་དགྲ་བཅོམ་པ་ལས་ཉམས་པ་ནི་
མེད་པ་ཡིན་ནོ། །འོ་ན་བྱེ་བྲག་ཏུ་སྨྲ་བས་དྲངས་པའི་མདོ་དེ་དག་གི་དགོངས་
པ་གང་ཞེ་ན། འདིར་དགྲ་བཅོམ་པ་ཉམས་པ་ནི་དུས་སྦྱོར་ཡིན་ལ། དེ་གང་
ལས་ཉམས་ན་བསམ་གཏན་བཞི་པའི་ཏིང་ངེ་འཛིན་ལས་ཉམས་པ་མདོའི་་་
དོན་ཡིན་ནོ། །མདོ་གཉིས་པ་ལས་ཀྱང་ལྷག་པའི་སེམས་ལས་བྱུང་བའི་བསམ་
གཏན་བཞི་ལས་ཉམས་ཞེས་འབྱུང་བ་དང་སེམས་རྣམ་གྲོལ་ལས་གཏན་མི་་་

， ་ ཞུགས་གནས་ཀྱི་རྣམ་བཞག
ཉམས་པར་གསུངས་པས་ན་མདོའི་དོན་དེ་ལྟ་བུ་ཡིན་ནོ། །མདོ་གསུམ་པའི་
དོན་ཡང་གནག་ཚོགས་ཅན་ཡང་ཡང་ཉམས་ནས་ལྕེབས་པ་ནི་དེ་དག་་་་་་་
བཅོམ་པ་ལས་ཡང་ཡང་ཉམས་ནས་ལྕེབས་པ་མིན་ནོ། །འོ་ན་ཅི་ཞེ་ན། གནག་
ཚོགས་ཅན་སློབ་པའི་ཚེ་བསམ་གཏན་གྱི་རོ་མྱངས་པ་དང་། དབང་པོ་རྟུལ་
བའི་ཕྱིར་བསམ་གཏན་ལས་ཡང་ཡང་ཉམས་པ་དང་། ཡིད་ཆད་ནས་རང་ལ་
མཚོན་བསྣུན་ནས་འཆི་གའི་ཚེ་དགྲ་བཅོམ་པ་ཐོབ་ནས་མྱ་ངན་ལས་འདས་
པ་ཡིན་ནོ། །མདོ་བཞི་པའི་དོན་ཡང་སློབ་པའི་དབང་དུ་མཛད་ནས་གསུངས་
པ་ཡིན་ནོ། །འོ་ན་དགྲ་བཅོམ་པའི་སྟོབས་དེ་ལ་ཡོད་པར་བཤད་པའི་སེམས་
དབེན་པ་ལ་སོགས་པ་གསུངས་པ་མ་ཡིན་ནམ་ཞེ་ན། ཉེས་པ་མེད་དེ་ཡུན་
རིང་པོ་ནས་སེམས་དབེན་པ་ལ་གཞོལ་བ་སོགས་ནི་སློབ་པ་ལ་ཡང་ཡོད་ལ།
དགྲ་བཅོམ་པའི་དེ་ནི་ཤིན་ཏུ་ཕུལ་དུ་བྱུང་བས་ཁྱད་པར་ཡོད་དོ། །དག་
བཅོམ་སྤངས་པ་ཟློག་ཅེས་པའི། །བྱེ་བྲག་སྨྲ་བའི་ངན་རྟོག་རྣམས། །སངས་
རྒྱས་གཉིས་པས་ལུང་རིགས་ཀྱིས། །ལེགས་པར་བཀག་རྣམས་རྒྱས་པར་
བཀྲལ། །མངས་ཀྱིས་དོགས་ནས་ཤེས་བྱེད་རྣམས། །རྒྱས་པར་མ་བཀོད་རང་
འགྲེལ་དང་། །འགྲེལ་བཤད་དགོངས་པ་ཚུལ་བཞིན་དུ། །ཕྱེ་བ་ཡིན་གྱི་སོམ་ཉི་
དོར། །ཞེས་བྱ་བ་ནི་བསྡུ་བའི་ཚིགས་སུ་བཅད་པའོ།། །།དུས་དང་སྦྱོར་བ་དང་
དུས་དང་མི་སྦྱོར་བ་ཡང་གང་ཞེ་ན། དེ་ལ་དགྲ་བཅོམ་པ་དང་པོ་ལྔ་ནི་རྣམ་
གྲོལ་སྤངས་པ་དེ་དུས་རེ་ཞིག་གི་བར་དུ་གནས་ནས་ཉམས་སྲིད་པའི་ཕྱིར་་་་་
དུས་ཀྱིས་རྣམ་པར་གྲོལ་བ་ཡིན་ལ། དྲུག་པ་ནི་ཉམས་མི་སྲིད་པས་རྣམ་གྲོལ་

རྗེ་ཙོང་ཁ་པའི་གསུང་།
སྤངས་པ་དེ་དུས་འདི་ཙམ་ནས་ལྡོག་པ་མེད་པའི་ཕྱིར་གཏན་དུ་གྲོལ་བས་ན་
དུས་དང་། མི་སྦྱོར་བར་རྣམ་པར་གྲོལ་བ་ཞེས་བྱ་སྟེ། མཛོད་འགྲེལ་ལས།
ཡོངས་སུ་ཉམས་པ་སྲིད་པ་དང་། མི་སྲིད་པའི་སྒོ་ནས་དུས་གཞན་གྱི་བར་
དང་གཏན་དུ་རྣམ་པར་གྲོལ་བའི་ཕྱིར་དུས་ཀྱིས་རྣམ་པར་གྲོལ་བ་དང་།
དུས་དང་མི་སྦྱོར་བ་རྣམ་པར་གྲོལ་བ་ཉིད་ཡིན་ཞེས་ཏེ་དེ་ནི་བྱེ་བྲག་ཏུ་སྨྲ་་་་
བའི་འདོད་པའོ། །སློབ་དཔོན་གྱི་བཞེད་པ་ནི་དེ་ཉིད་ལས། དགྲ་བཅོམ་པ་
ཉིད་ཀྱི་རྣམ་པར་གྲོལ་བ་ནི། རྟག་ཏུ་རྗེས་སུ་འབྲེལ་བའི་ཕྱིར་དུས་དང་མི་
སྦྱོར་བ་ཡིན་པར་ཡང་མི་རུང་ལ་ཞེས་དགྲ་བཅོམ་པའི་རྣམ་གྲོལ་སྤངས་པ་ནི་
རྟག་ཏུ་དེ་ཁོ་ན་ལྟར་གནས་པས་ཉམས་པ་མི་སྲིད་པས་དེ་ལ་དུས་ལ་ལྟོས་མི་་
ལྟོས་མི་རུང་ཞེས་བཀག་ནས། འོ་ན་མཛོད་འགྲེལ་ལས། དུས་ཀྱིས་རྣམ་པར་
གྲོལ་བའི་དགྲ་བཅོམ་པ་ཞེས་ཅི་སྐད་ཅེས་བྱ་ཞེ་ན། གང་ཞིག་དབང་པོ་རྟུལ་
པའི་ཕྱིར་ཏིང་ངེ་འཛིན་མངོན་སུམ་དུ་འགྱུར་བ་དུས་ལ་ལྟོས་པ་ཡིན་ནོ། །
ཟློག་པ་ནི་དུས་དང་མི་སྦྱོར་བར་རྣམ་པར་གྲོལ་བ་ཡིན་ནོ། །ཞེས་པ་ལྟར་
བསམ་གཏན་གྱི་དངོས་གཞིའི་ཏིང་ངེ་འཛིན་མངོན་དུ་འགྱུར་བ་འཚོ་བའི་་་
ཡོ་བྱད་དང་ལྡན་པ་དང་། ལུས་ལ་ནད་མེད་པ་དང་། ཡུལ་མི་མཐུན་པ་མེད་
པའི་དུས་ཀྱི་ཁྱད་པར་ལ་ལྟོས་པ་དང་མི་ལྟོས་པ་གཉིས་རིམ་པ་བཞིན་དུ་་་༌་་
དུས་སྦྱོར་དང་དུས་མི་སྦྱོར་གྱི་དོན་ནོ། །བལྟོས་པའི་དུས་ཀྱི་ཁྱད་པར་ལ་བྱེ་
བྲག་ཏུ་སྨྲ་བ་དང་འདྲ་ཡང་བལྟོས་ཆོས་ལ་མི་མཐུན་ཏེ། བྱེ་བྲག་ཏུ་སྨྲ་བ་ནི་
རྣམ་གྲོལ་དགྲ་བཅོམ་པ་ཉིད་ལ་འཆད་ཅིང་། སློབ་དཔོན་ནི་བསམ་གཏན་
78

ཞུགས་གནས་ཀྱི་རྣམ་བཞག
བཞི་པའི་ཏིང་ངེ་འཛིན་ལ་བཞེད་པའི་ཕྱིར་རོ། །བཅུ་ལས་འཕྲོས་པ་ལས་
ཀྱང་བསྐྱེད་པར་བྱ་བའི་ཆོས་ནི་གཅིག་སྟེ་སེམས་རྣམ་པར་གྲོལ་བ་དུས་དང་་་
སྦྱོར་བ་པ་ཡིད་དུ་འོང་བ་ཡིན་ནོ། ། མངོན་སུམ་དུ་བྱ་བའི་ཆོས་ནི་གཅིག་སྟེ་
སེམས་རྣམ་པར་གྲོལ་བ་མི་གཡོ་བ་ཡིན་ནོ། །ཞེས་གསུངས་པས་ན་བྱེ་བྲག་ཏུ་
སྨྲ་བའི་དེ་མི་འཐད་དེ་གལ་ཏེ་དུས་སྦྱོར་གྱི་རྣམ་གྲོལ་ནི་དགྲ་བཅོམ་པ་ཡིན་་་་
ན་མངོན་དུ་བྱ་བའི་ཆོས་སུ་བསྟན་པ་དེ་ཡང་དགྲ་བཅོམ་པ་ཉིད་ཡིན་པས་་་་
ན་དགྲ་བཅོམ་པ་ལན་གཉིས་སུ་བསྟན་པ་དང་། དགྲ་བཅོམ་ནི་དགྲ་བཅོམ་
པས་གང་དུ་ཡང་བསྐྱེད་བྱར་མ་གསུངས་ལ་སྐབས་དེའི་བསྐྱེད་བྱ་དང་་་་་་་
མངོན་དུ་བྱ་བ་གཉིས་ནི་དགྲ་བཅོམ་པའི་དབང་དུ་མཛད་པའི་ཕྱིར་རོ། །
སྔར་བཤད་པའི་དགྲ་བཅོམ་པ་དེ་དག་ལ་མི་སློབ་པ་དགུ་ཞེས་པའི་ཐ་སྙད་
ཀྱང་མཛད་དོ། །མདོ་ལས་མི་སློབ་པ་དགུ་གང་ཞེ་ན། ཡོངས་སུ་ཉམས་པའི་
ཆོས་ཅན་དང་ཡོངས་སུ་ཉམས་པར་མི་འགྱུར་བའི་ཆོས་ཅན་དང་། འཆི་བར་
སེམས་པའི་ཆོས་ཅན་དང་། ཞེས་པ་ནས། མི་གཡོ་བའི་ཆོས་ཅན་དང་ཤེས་
རབ་ཀྱིས་རྣམ་པར་གྲོལ་བ་དང་གཉིས་ཀའི་ཆ་ལས་རྣམ་པར་གྲོལ་བ་སྟེ།
འདི་དག་ནི་མི་སློབ་པ་དགུ་ཞེས་བྱའོ། །ཞེས་གང་གསུངས་པའོ། ། ཁ་ཅིག་
(བོད་རྣམས་》དགྲ་བཅོམ་པ་རྒྱན་ཅན་དང་རྒྱན་མེད་ཅེས་པའི་ཐ་སྙད་བྱེད་་་་་
མོད། འོན་ཀྱང་རྒྱན་ཡོད་མེད་ནི། ཀུན་ལས་བཏུས་ལས། འགོག་བདེན་ལ་
ཤེས་རབ་ཀྱིས་རྣམ་གྲོལ་གྱི་འགོག་པ་རྒྱུན་མེད་དང་། གཉིས་ཀའི་ཆ་ལས་
རྣམ་གྲོལ་གྱི་རིག་པ་གསུམ་དང་མངོན་ཤེས་དྲུག་ལྡན་གྱི་འགོག་པ་རྒྱན་་་་་་་

རྗེ་ཙོང་ཁ་པའི་གསུང། །
བཅས་སུ་གསུངས་ཀྱི་དགྲ་བཅོམ་པ་ལ་ནི་རྣམ་གཞག་བྱས་པ་མ་མཐོང་ལ་ཅི་
སྟེ་ཐ་སྙད་འདོགས་ན་ནི་ཤེས་རབ་ཀྱིས་དང་གཉིས་ཀའི་ཆ་ལས་རྣམ་གྲོལ་གྱི་
རང་བཞིན་ཇི་འདྲ་བ་དེ་ལྟ་བུར་བསྙད་དོ། །དགྲ་བཅོམ་པའི་འབྲས་བུ་ལ་
གནས་པ་བཤད་ཟིན་ཏོ།། །། ། པ་ལ་ཁ་མ་བཏོད་པ ་
སྤང་བྱ་རིམ་གྱིས་པ་སོགས་ཞུགས་གནས་
གང་ལ་བཞག་པ་བཤད་པ།
དེ་ལྟར་ཞུགས་གནས་བརྒྱད་བཤད་པ་དེ་དག་ནི་སྤང་བྱ་མཐར་གྱིས་་་་
སྤོང་བ་དང་། འབྲས་བུ་མཐར་གྱིས་མངོན་དུ་བྱེད་པའི་དབང་དུ་བྱས་ནས་
བསྟན་གྱི་འཕགས་པའི་གང་ཟག་དེ་དག་དེ་ཁོ་ནར་ངེས་པ་ནི་མ་ཡིན་ཏེ།
འདི་ལྟར་དུ་འབྲས་བུ་འཐོབ་པ་ལ་ཐོད་རྒལ་བ་དང་རིམ་གྱིས་པ་གཉིས་་་་་
དང་། སྤང་བྱ་སྤོང་བ་ལ་ཡང་མཐར་གྱིས་དང་ཅིག་ཅར་དུ་སྤོང་བ་གཉིས་ཏེ་
བཞིར་འགྱུར་རོ། །དེ་ལ་འབྲས་བུ་ཐོད་རྒལ་བ་ནི་སྤང་བྱ་རིམ་གྱིས་པ་དང་མི་
འགལ་ལ། འབྲས་བུ་རིམ་གྱིས་པ་ནི་སྤང་བྱ་ཅིག་ཅར་བ་དང་འགལ་བ་ཡིན་
ནོ། །དེ་ལྟར་གང་ཟག་བཞི་པོ་འདི་ཞུགས་གནས་གང་ལ་བཞག་ཅེ་ན། འབྲས་
བུ་དང་སྤང་བྱ་མཐར་གྱིས་པ་ནི་ཞུགས་གནས་བརྒྱད་ཆར་ལ་ཡོད་ལ། འབྲས་
བུ་ཐོད་རྒལ་བ་ནི་འབྲས་བུ་བར་པ་གཉིས་ཀྱི་ཞུགས་གནས་བཞི་ཁོ་ན་ལ་་་་་་
བཞག་སྟེ། བཅུ་དྲུག་པ་དང་པོར་ཐོབ་པའི་ཚེ་འབྲས་བུ་སྔ་མ་སྔོན་དུ་མ་
བཏང་བར་འབྲས་བུ་ཕྱི་མ་ཐོབ་པ་དེ་འབྲས་བུ་ཐོད་རྒལ་བའི་དོན་ཡིན་ཞིང་
རྒྱུན་ཞུགས་ལ་འབྲས་བུ་སྔ་མ་དོར་རྒྱུ་མེད་པའི་ཕྱིར་དང་། ། དགྲ་བཅོམ་པ་
80

ཞུགས་གནས་ཀྱི་རྣམ་བཞག
བཅུ་དྲུག་པའི་ཚེ་ཐོབ་པར་མི་ནུས་ཏེ་མཐོང་ལམ་གྱི་སྔོན་དུ་སྲིད་རྩེའི་སྒོམ་་་་
སྤང་མི་སྤོང་བ་དང་མཐོང་ལམ་གྱིས་ཀྱང་སྒོམ་སྤང་དེ་སྤང་མི་ནུས་པའི་ཕྱིར་
རོ། །དེ་ལ་སྤང་བྱ་ཅིག་ཅར་པ་ནི་འབྲས་བུ་དང་པོ་དང་ཐ་མ་གཉིས་ཉིད་ལ་
བཞག་སྟེ། ཕྱིར་འོང་ལ་ཁམས་གོང་མའི་ཉོན་མོངས་གང་ཡང་སྤངས་པ་མེད་
པའི་ཕྱིར་དང་། འདོད་པའི་དགུ་པ་མ་སྤུངས་ན་ཕྱིར་མི་འོང་དུ་མི་འགྱུར་ལ་
དགུ་པ་སྤངས་ན་ཁམས་གསུམ་གའི་དགུ་ཆར་སྤངས་པས་དགྲ་བཅོམ་་་་་
འགྱུར་བའི་ཕྱིར་རོ། །དེ་ལ་མངོན་པ་མཛོད་དུ་ནི། འབྲས་བུ་ཐོད་རྒལ་དུ་དང་
མཐར་གྱིས་མངོན་དུ་བྱེད་པ་གཉིས་བཤད་ཀྱི་ཅིག་ཅར་བ་གཏན་མི་འདོད་
མོད། རྨོངས་པ་དག (སྔ་རབས་པ་) ནི་མཛོད་ནས་བཤད་པའི་བསེ་རུ་ལྟ་བུའི་
རང་རྒྱལ་ཅིག་ཅར་བར་འདོད་པ་ནི་ཆ་མེད་ཀྱི་རྒྱུས་གཏམ་སྨྲས་ནས་རང་གི་
དེ་ཁོ་ན་ཉིད་སྟོན་པར་མཐོང་སྟེ། མཛོད་ལས་སྤྱིར། འདོད་པའི་ཁམས་ཀྱི་
རྗེས་མ་ཡིན། །ཞེས་པ་ལྟར་ཁམས་གོང་གི་གཉེན་པོར་སོང་བ་དེས་འདོད་
པའི་གཉེན་པོ་བྱེད་པར་གཏན་མི་འདོད་དོ། །བྱེ་བྲག་ཏུ་སྨྲ་བ་བསེ་རུ་ལྟ་བུ་
ནི། མཛོད་ལས། སྟོན་དང་བསེ་རུ་བྱང་ཆུབ་པར། །བསམ་གཏན་མཐའ་
བརྟེན་གཅིག་ལ་ཀུན། །དེ་ཡི་སྔོན་དུ་ཐར་ཆ་མཐུན། །ཞེས་པ་ལྟར་བསམ་
གཏན་བཞི་པ་ལ་བརྟེན་ནས་སྦྱོར་ལམ་མཐོང་ལམ་སྒོམ་ལམ་མི་སློབ་ལམ་་་་་
ཀུན་སྟན་གཅིག་ལ་བསྐྱེད་པ་ཡིན་པས་ན་སོ་སོ་སྐྱེ་བོ་དང་དགྲ་བཅོམ་་་་་་
གཞི་གཅིག་པ་ཞིག་ཁས་ལེན་དགོས་ཏེ། འདོད་ཉོན་དགུ་པ་མ་སྤངས་པར་
བསམ་གཏན་གྱི་དངོས་གཞི་མི་ཐོབ་ལ་དེ་ཐོབ་ན་ཁམས་གསུམ་ཆར་གྱི་དགུ་་

རྗེ་ཙོང་ཁ་པའི་གསུང་།
པ་སྤངས་པས་དགྲ་བཅོམ་དུ་ཐལ་བའི་ཕྱིར་རོ། །དེའི་ཕྱིར་བསེ་རུ་ལྟ་བུ་ཡིན་
ན་ངེས་པར་ཅིག་ཅར་བ་ཡིན་པ་འགལ་བ་ཡིན་ནོ། །དེས་ན་འབྲས་བུ་ཐོད་
རྒལ་བའི་ཟླས་དྲངས་པའི་མཐར་གྱིས་པ་ནི་འབྲས་བུ་མཐར་གྱིས་པ་ཡིན་ཏེ།
མཛོད་འགྲེལ་ལས། རྫས་སུ་ནི་རྣམ་པ་ལྔ་སྟེ་ཞུགས་པ་དང་པོ་དང་འབྲས་བུ་
ལ་གནས་པ་བཞིའོ། །ཞུགས་པ་ལྷག་མ་རྣམས་ནི་འབྲས་བུ་ལ་གནས་པ་
གསུམ་ལས་ཐ་མི་དད་པའི་ཕྱིར་རོ། །མཐར་གྱིས་འཐོབ་པའི་ཕྱིར་དེ་སྐད་
ཅེས་བཤད་ཀྱི་ཞེས་ཞུགས་པ་ཕྱི་མ་གསུམ་འབྲས་བུ་ལ་གནས་པ་དང་པོ་་་་་
གསུམ་ལས་རྫས་ལོག་པ་མེད་པས་རྫས་ལྔར་བཞག་པ་ནི་མཐར་གྱིས་པའི་་་་་
དབང་དུ་བྱས་ཞེས་པའི་འགྲེལ་བཤད་དུ། འབྲས་བུ་བཞི་མཐར་ཕྱིན་གྱིས་
འཐོབ་པའི་ཕྱིར་ཞེས་འབྱུང་བའི་ཕྱིར་རོ། ། ཡང་འགྲེལ་པ་དེའི་འཕྲོས་ཉིད་
ནས། ཕལ་ཆེར་ལས་དང་འདོད་པ་ལས་འདོད་ཆགས་དང་བྲལ་བ་དག་ཅིག་
ཡིན་ན་ནི་མཐོང་བའི་ལམ་ལ་ལན་ཅིག་ཕྱིར་འོང་བ་དང་ཕྱིར་མི་འོང་བའི་་་་
འབྲས་བུ་ལ་ཞུགས་པ་དག་ཡིན་གྱི་རྒྱུན་དུ་ཞུགས་པ་དང་ལན་ཅིག་ཕྱིར་འོང་
བ་དག་ཀྱང་མ་ཡིན་ནོ། །ཞེས་རིམ་གྱིས་པའི་ལུགས་སྔར་བཤད་པ་ལྟར་ཡིན་
གྱི། ཐོད་རྒལ་བ་ཡིན་ན་འབྲས་བུ་ཕྱི་མ་ལ་ཞུགས་པ་འབྲས་བུ་སྔ་མ་ལ་གནས་
པ་ཡིན་པའི་ངེས་པ་མེད་དེ། ཐོད་རྒལ་བའི་ཕྱིར་འོང་ལ་ཞུགས་པ་དང་། ཕྱིར་
མི་འོང་ཞུགས་པ་རིམ་པ་བཞིན་རྒྱུན་ཞུགས་དང་ཕྱིར་འོང་མིན་ནོ། ། ཞེས་
གསུངས་པའི་འགྲེལ་བཤད་དུ། དེ་ལྟ་ཡིན་ན་ནི་རྫས་སུ་རྒྱུན་དུ་ཞུགས་པ་
དང༌། ལན་ཅིག་ཕྱིར་འོང་བ་དང་ཕྱིར་མི་འོང་བའི་འབྲས་བུ་ལ་ཞུགས་པ་

ཞུགས་གནས་ཀྱི་རྣམ་བཞག
གསུམ་དང་། འབྲས་བུ་ལ་གནས་པ་བཞི་སྟེ་བདུན་དུ་འགྱུར་གྱི། དགྲ་བཅོམ་
པ་ཉིད་ཀྱི་འབྲས་བུ་ལ་ཞུགས་པ་གཅིག་པུ་ཕྱིར་མི་འོང་བའི་འབྲས་བུ་ལས་་་་
ཐ་མི་དད་དོ་ཞེས་བྱ་བ་ཁོང་དུ་ཆུད་པར་བྱའོ། །ཞེས་མཛོད་པའི་དགོངས་
པར་བསམས་ནས་ཆགས་བྲལ་སྔོན་སོང་ལ་རྫས་བདུན་གྱི་རྣམ་གཞག་ཀྱང་་་་
ཡོད་དོ། །ཞེས་ཕྱོགས་བཅུར་སྒྲོགས་པའི་མཁས་པ་ཆོས་མངོན་པའི་དོན་ལྟ་བ་
ལ་བློ་གྲོས་ཀྱི་མིག་དང་ལྡན་པ་དག་སྣང་མོད། དེ་ལྟར་བཞག་པར་ནུས་པ་མ་
ཡིན་ཏེ། འགྲེལ་བཤད་ཀྱི་དགོངས་པ་ནི་མཐར་གྱིས་པ་ལ་རྫས་ལྔ་དང་། ཐོད་
རྒལ་བའི་ཞུགས་པ་གཉིས་འབྲས་གནས་ལས་རྫས་ལོག་པར་བཞག་པ་དེ་ལྟ་་་
ཡིན་ཏེ་དེ་ལྟར་བྱས་ན་ཞུགས་གནས་ཀྱི་གང་ཟག་དེ་དག་རྫས་བདུན་་་་་་
འགྱུར་ཏེ་མཐར་གྱིས་པའི་སྐབས་སུ་ཞུགས་པ་དང་པོ་གཅིག་པུ་དང་ཐོད་་་་་
རྒལ་བའི་ཞུགས་པ་གཉིས་ཏེ་འབྲས་བུ་དང་པོ་གསུམ་ལ་ཞུགས་པའི་གང་་་་་
ཟག་གསུམ་དང་། འབྲས་གནས་བཞི་དང་བདུན་དུ་འགྱུར་བའི་ཕྱིར་རོ། །
དགྲ་བཅོམ་པ་ལ་ཞུགས་པ་ནི་མཐར་གྱིས་པ་ཁོ་ནའི་ཡིན་ལ་འབྲས་བུ་གཞན་
ཡང་སྔོན་དུ་བཏང་བས་ན་དེ་ཕྱིར་མི་འོང་ལས་ཐ་མི་དད་ཅེས་པའི་དོན་་་་་་
ཡིན་ནོ། །ཐོད་རྒལ་བའི་སྐབས་ཐམས་ཅད་དུ་ཕལ་ཆེར་ལས་དང་འདོད་པ་
ལས་ཆགས་བྲལ་སྔོན་དུ་སོང་བ་གཉིས་ཁོ་ན་མངོན་པའི་གཞུང་ཐམས་ཅད་་་
དུ་འབྱུང་བས་དེ་ལ་ནི་སློབ་དཔོན་རྒྱལ་པོའི་སྲས་གྲགས་པའི་བཤེས་གཉེན་་་་
ཆོས་མངོན་པ་རྣམ་པར་འབྱེད་པ་ལ་ཆོས་ཀྱི་སྤྱན་ལྡན་ཆེན་པོ་ལ་འཁྲུལ་བའི་
གནས་གང་ན་ཡོད་དེ། དེའི་ཕྱིར་ཚིག་དེ་ལྟ་བུ་ལ་རྣ་གཏད་པར་མི་བྱའོ། །

རྗེ་ཙོང་ཁ་པའི་གསུང་།
སྤང་བྱ་ཅིག་ཅར་བའི་ཟླས་དྲངས་པའི་མཐར་གྱིས་པ་ནི་སྤང་བྱ་མཐར་གྱིས་་
པ་ཡིན་པས་མཐར་གྱིས་པའི་དོན་དེ་གཉིས་སུ་ངེས་སོ། །དེའི་ཕྱིར་གང་ (བོད་
སྔ་མ་ཁ་ཅིག་》དག་ལམ་རིམ་གྱིས་པ་ཞེས་པའི་བརྡ་འདོགས་པ་ཡང་མཐར་གྱིས་
པའི་བརྡ་སྦྱོར་འདོད་ཀྱང་བརྡའི་དོན་མ་ཤེས་པར་ཟད་དོ། །ཐོད་རྒལ་བའི་
ཕྱིར་འོང་ལ་ཞུགས་པ་གང་ཞེ་ན། སྤྱིར་འབྲས་བུར་འཇོག་པ་ནི་མཐོང་སྤང་
སྤངས་པའི་སྤངས་པའི་སྟེང་དུ་སྒོམ་སྤང་གི་སྤངས་པ་བསྡོམས་ནས་འབྲས་་་་
བུ་ཕྱི་མ་གསུམ་འཇོག་ལ། མཐོང་སྤང་སྤངས་པ་གཅིག་པུས་ནི་རྒྱུན་ཞུགས་ཀྱི་
འབྲས་བུ་ཁོ་ན་འཇོག་གོ །དེ་ལ་མཐོང་ལམ་གྱི་སྔོན་དུ་འཇིག་རྟེན་པའི་ལམ་
གྱིས་འདོད་པའི་སྒོམ་སྤང་དྲུག་པ་སྤངས་དགུ་པ་མ་སྤངས་པ་དང་། རྟོགས་
པ་སྐད་ཅིག་མ་དང་པོ་བཅོ་ལྔ་ལ་གནས་པ་ན་ཕྱིར་འོང་གི་འབྲས་བུ་ལ་་་་་་་་
ཞུགས་པ་ཡིན་ཞིང་དེས་བཅུ་དྲུག་པ་ཐོབ་པ་དང་མཐོང་སྤང་མ་ལུས་པར་་་་་
སྤངས་པ་དང་། སྔར་གྱི་དྲུག་པ་སྤངས་པའི་སྒོམ་སྤང་གི་སྤངས་པ་བསྡོམས་
པས་ཕྱིར་འོང་གི་འབྲས་བུ་དང་པོར་ཐོབ་པ་དེ། ཕྱིར་འོང་ཐོད་རྒལ་བ་སྟེ།
རྒྱུན་ཞུགས་ཀྱི་འབྲས་བུ་མ་ཐོབ་པར་ཕྱིར་འོང་ཐོབ་པའི་ཕྱིར་རོ། །ཐོད་རྒལ་
བའི་ཕྱིར་མི་འོང་ལ་ཞུགས་པ་གང་ཞེ་ན། མཐོང་ལམ་གྱི་སྔོན་དུ་བྱིས་ལམ་
གྱིས་འདོད་ཉོན་དགུ་པ་ངེས་པར་སྤངས་པ་བསམ་གཏན་དང་པོ་ནས་་་་་་
ཡང་མེད་པ་ཕྱིན་ལ་ཆགས་པ་དང་མ་བྲལ་ཡང་རུང་བྲལ་ཡང་རུང་དེ་ལྟ་བུ་་་
དེ་མཐོང་ལམ་དང་པོ་བཅོ་ལྔ་ལ་གནས་པ་ན་ཕྱིར་མི་འོང་ལ་ཞུགས་པ་ཡིན་་་་
ནོ། །དེ་ལྟ་བུ་དེས་བཅུ་དྲུག་པ་ཐོབ་པ་ན་སྔར་ལྟར་སྤངས་པ་བསྡོམས་པས་

ཞུགས་གནས་ཀྱི་རྣམ་བཞག
ཕྱིར་མི་འོང་ཡིན་ནོ། །དེ་དག་གི་ཤེས་བྱེད་ཀྱང་མཛོད་ལས། གཉིས་པ་ལ།
དགུ་པ་ཚུན་ཆད་ཟད་པ་ཡིན། །འདོད་པའམ་ཡང་ན་གོང་མ་ལ། །ཆགས་བྲལ་
གསུམ་པ་ལ་ཞུགས་པ། །གང་ཞིག་གང་ལ་ཞུགས་པ་ཡི། །བཅུ་དྲུག་པ་ལ་དེ་
འབྲས་གནས། ། ཞེས་གང་གསུངས་པའོ། །འདིར་མཁས་པ་སྔ་མ་རྣམས་རྒྱུན་
ཞུགས་ལ་ཡང་ཆགས་བྲལ་སྔོན་སོང་འདོད་པ་དང་། ཀུན་ལས་བཏུས་ལས།
འདོད་པ་ལ་འདོད་ཆགས་དང་མ་བྲལ་བ་ནི་ཡང་དག་པ་ཉིད་དུ་ངེས་པར་་་་
གྱུར་པ་ལ་ཞུགས་ནས་རྒྱུན་དུ་ཞུགས་པར་འགྱུར་རོ། །ཕལ་ཆེར་ལས་འདོད་
ཆགས་དང་བྲལ་བ་ནི་ཡང་དག་པ་ཉིད་དུ་ངེས་པར་གྱུར་པ་ལ་ཞུགས་ནས་་་་
ལན་ཅིག་ཕྱིར་འོང་བར་འགྱུར་རོ། །འདོད་པ་ལས་འདོད་ཆགས་དང་བྲལ་བ་
ནི་ཡང་དག་པ་ཉིད་དུ་ངེས་པར་གྱུར་པ་ལ་ཞུགས་ན་ཕྱིར་མི་འོང་བར་་་་་་་
འགྱུར་རོ། །ཞེས་པའི་དོན་དུ་བསམས་ནས་ཞུགས་པ་དང་པོ་དང་ཐོད་རྒལ་
བའི་འབྲས་བུ་བར་པ་གཉིས་ལ་ཞུགས་པ་རིམ་པ་བཞིན་དུ་རྒྱུན་ཞུགས་དང་་
ཕྱིར་འོང་དང་ཕྱིར་མི་འོང་ཡིན་ཞེས་འདོད་པ་ཡང་འཐད་པར་མ་མཐོང་སྟེ།
རྒྱུན་ཞུགས་ལ་མཐོང་ལམ་གྱི་སྔར་འདོད་ཉོན་གཅིག་ནས་ལྔའི་བར་སྤངས་
པ་སྔོན་དུ་སོང་བ་ཡོད་མོད། འོན་ཀྱང་དེ་ཙམ་གྱིས་ཆགས་བྲལ་སྔོན་སོང་མི་
འགྱུར་གྱི་འབྲས་བུ་གང་དང་གང་གི་ཐུན་མོང་མ་ཡིན་པའི་སྤང་བྱ་དེ་ཉིད་་་་
སྤངས་པ་སྔོན་དུ་འགྲོ་དགོས་ཤིང་། རྒྱུན་ཞུགས་ཀྱི་སྤང་བྱའི་གཙོ་བོ་མཐོང་
སྤང་ཡིན་ལ། དེ་ལ་སྲིད་རྩེའི་ས་པའི་མཐོང་སྤང་ཀྱང་ཡོད་པས་དེ་བྱིས་ལམ་
གྱིས་སྤོང་མི་ནུས་པའི་ཕྱིར་རོ། །དེ་ལྟ་མ་ཡིན་ན་དགྲ་བཅོམ་པ་ལ་ཡང་ཆགས་

རྗེ་ཙོང་ཁ་པའི་གསུང་།
བྲལ་སྔོན་སོང་འདོད་དགོས་ཏེ། དགྲ་བཅོམ་པ་ལ་གེགས་སུ་གྱུར་པའི་སྤང་བྱ་
འགའ་ཞིག་མཐོང་ལམ་གྱི་སྔོན་དུ་ཡང་སྤངས་པ་ཡོད་པའི་ཕྱིར་རོ། །ཀུན་
ལས་བཏུས་ཀྱི་ལུང་གི་དོན་ཡང་དེ་མ་ཡིན་ནོ། །འོ་ན་ཅི་ཞེ་ན། ལུང་དེའི་གོང་
དུ་རྒྱུན་དུ་ཞུགས་པ་གང་ཞེ་ན། གང་མཐོང་བའི་ལམ་གྱི་སེམས་ཀྱི་སྐད་ཅིག་
མ་བཅུ་དྲུག་པ་ལ་གནས་པའི་གང་ཟག་གོ །མཐོང་བའི་ལམ་ནི་ཡང་དག་པ་
ཉིད་དུ་ངེས་པར་གྱུར་པ་ལ་ཞུགས་པ་སྟེ། ཞེས་བཅུ་དྲུག་པ་ལ་གནས་པ་དེ་
རྒྱུན་ཞུགས་སུ་བཤད་པ་ན་སེམས་བཅུ་དྲུག་པ་ལ་དང་པོར་འབྲས་བུ་ཐོབ་པ་
ཐམས་ཅད་རྒྱུན་ཞུགས་ཡིན་ནམ་སྙམ་པ་ལ། འདོད་པའི་ཉོན་མོངས་གཏན་
མ་སྤངས་པ་ཞིག་མཐོང་ལམ་ལ་ཞུགས་ནས་བཅུ་དྲུག་པ་ཐོབ་པ་ན་རྒྱུན་་་་་་
ཞུགས་དང་། དེ་བཞིན་དུ་འདོད་པའི་ཉོན་མོངས་ཕལ་ཆེ་བ་དྲུག་པ་མན་
ཆད་ཙམ་སྤངས་པ་དང་། འདོད་པའི་དགུ་པ་རིལ་གྱིས་སྤུངས་པ་མཐོང་ལམ་
ལ་ཞུགས་ནས་བཅུ་དྲུག་པ་ནམ་ཐོབ་པའི་ཚེ་རིམ་པ་བཞིན་ཕྱིར་འོང་དང་་་་
ཕྱིར་མི་འོང་ཡིན་ནོ་ཞེས་པ་ཡིན་གྱི། བཅུ་དྲུག་པའི་སྔོན་དུ་དེ་དག་ཡིན་ཞེས་
པའི་དོན་མིན་ཏེ། ཀུན་ལས་བཏུས་ལས། དེའི་གོང་དུ་རྒྱུན་དུ་ཞུགས་པའི་
འབྲས་བུ་མངོན་དུ་བྱ་བའི་ཕྱིར་ཞུགས་པ་དང་རྒྱུན་དུ་ཞུགས་པ་དང་ད་་་་་
བཞིན་དུ་ཕྱིར་འོང་ཕྱིར་མི་འོང་དགྲ་བཅོམ་གསུམ་ཆར་ལ་བཤད་པའི་ཕྱིར་་་
རོ། །དེ་ལྟར་སློབ་དཔོན་ཐོགས་མེད་ནི། འབྲས་བུ་དང་པོ་གསུམ་ལ་གནས་
པའི་མཐོང་ལམ་པ་ཡང་བཞེད་དེ་བཅུ་དྲུག་པ་མཐོང་ལམ་ཡིན་པའི་ཕྱིར་རོ།།
མཛོད་པ་ནི་སློབ་པ་འབྲས་གནས་ཡིན་ན་སྒོམ་ལམ་པས་ཁྱབ་པར་འདོད་དོ།།

ཞུགས་གནས་ཀྱི་རྣམ་བཞག
བཅུ་དྲུག་པ་མ་ཐོབ་པར་འབྲས་བུ་མི་འཐོབ་པའི་ཕྱིར་དང་། བཅུ་དྲུག་པ་
སྒོམ་ལམ་ཡིན་པར་འདོད་པའི་ཕྱིར་རོ། །གལ་ཏེ་འབྲས་བུ་སྔ་མ་སྔོན་དུ་མ་
བཏང་བར་འབྲས་བུ་ཕྱི་མ་ཐོབ་པ་དེ་ཐོད་རྒལ་བ་ཡིན་ན་ཅིག་ཅར་བའི་་་་་
དགྲ་བཅོམ་པ་ཡང་ཐོད་རྒལ་བར་འགྱུར་ཏེ། ཕྱིར་མི་འོང་མ་ཐོབ་པར་དག་
བཅོམ་གྱི་འབྲས་བུ་ཐོབ་པའི་ཕྱིར་རོ། །ཞེ་ན། ཉེས་པས་གོས་པ་མེད་དེ། འདི་
ལྟར་ཁོ་བོ་ཅག་འབྲས་བུ་སྔ་མ་སྔོན་དུ་མ་བཏང་བར་འབྲས་བུ་ཕྱི་མ་ཐོབ་་་་་
ཙམ་གྱིས་ཐོད་རྒལ་བར་མི་འདོད་དོ། །འོ་ན་ཅི་ཞེ་ན། སྤྱིར་རྒྱུན་ཞུགས་ཀྱི་
འབྲས་བུ་སེམས་བཅུ་དྲུག་པ་ལ་ཐོབ་པ་དེས་ཕྱིས་ལམ་བསྒོམ་སྟེ་དྲུག་པ་་་་་
སྤངས་ནས་ཕྱིར་འོང་དགུ་པ་སྤངས་ཏེ་ཕྱིར་མི་འོང་འཐོབ་པ་ལུགས་དང་ས་
མཐུན་པ་ལ། ཅི་ཡང་མེད་པ་ཕྱིན་གྱི་སྒོམ་སྤང་ཅི་རིགས་པ་བྱིས་ལམ་གྱིས་
སྤོང་བ་ཡོད་པས་གང་ཟག་གི་ཁྱད་པར་འགའ་ཞིག་མཐོང་ལམ་གྱི་སྔོན་དུ་་་་
འདོད་པའི་དྲུག་པ་དང་དགུ་པ་སྤངས་པ་དེ་དག་བཅུ་དྲུག་པ་ཐོབ་མ་ཐག་་་་
འབྲས་བུ་བར་པ་གཉིས་འཐོབ་པས་དེ་དག་སྔར་བཤད་པ་ལྟར་གྱི་འབྲས་བུ་་
འཐོབ་པའི་གོ་རིམ་དང་མི་མཐུན་པས་ཐོད་རྒལ་བར་བཞག་ལ། དེ་ལྟ་བུའི་
སྤངས་པ་སྔོན་དུ་སོང་བ་ནི་ཅིག་ཅར་བ་ལ་མེད་ན་ཧ་ཅང་ཐལ་བ་ཅི་སྟེ་ཚོགས་་་
དེའི་ཕྱིར་ཀླན་ཀ་དེ་ནི་གྱི་ནའོ། ། འོ་ན་ཐོད་རྒལ་བའི་ཕྱིར་འོང་འབྲས་གནས་
དེས་ཕྱིས་ཕྱིར་མི་འོང་ཐོབ་པ་ན་གང་ཟག་དེ་གང་དུ་འདོད་པར་བྱ་ཞེ་ན།
འདི་ ཉ་དཔོན་》འབྲས་བུ་ཐོད་རྒལ་བ་དང་མཐར་གྱིས་པ་གང་ཡང་མིན་ཞེས་་
པ་དང་། ཕྱིར་མི་འོང་ལ་སྔོན་ལ་བཏང་བར་བྱས་པ་ནི་ཕྱིར་འོང་ཡིན་ལ་དེ་
87

རྗེ་ཙོང་ཁ་པའི་གསུང་།
བཏང་བས་འབྲས་བུ་མཐར་གྱིས་པ་ཡིན་ཞེས་ཀྱང་འདོད་ (བདག་གི་བླ་མ་དག་་་་
) པ་ཡོད་པས་གང་ལ་དད་པའི་རྗེས་སུ་འབྲང་ངོ་། །དེ་ལྟར་ན་མཛོད་ལས་
ཐོད་རྒལ་བའི་སྐབས་སུ་རྒྱུན་ཞུགས་བཤད་པ་ནི་ཞར་བྱུང་ཙམ་སྟེ་འགྲེལ་་་་ཡ་
པའི་བཤད་ཟིན་གྱི་མཚམས་སྦྱོར་དུ་ཕལ་ཆེར་ལས་དང་འདོད་པ་ལས་་་་་་་
འདོད་ཆགས་དང་བྲལ་བའི་གང་ཟག་རྣམས་ཀྱི་རྣམ་པར་བཞག་པ་ནི་དེ་ལྟ་
བུ་ཡིན་ནོ་ཞེས་གཉིས་ཤིག་སྨོན་པའི་ཕྱིར་རོ། །ཐོད་རྒལ་བ་ལ་རྫས་བདུན་
དང་། ཞུགས་པ་དང་པོ་རྣམ་པ་གསུམ། ། རྒྱུན་ཞུགས་སོགས་སུ་འདོད་པ་ཡི། །
ངན་རྟོག་བཀག་ནས་ཐོད་རྒལ་བའི། །འཕགས་པ་རྣམས་ཀྱི་སྤངས་རྟོགས་
དག །མ་ནོར་བཤད་ནས་བདག་གཞན་རྣམས། །མཁས་པའི་རྗེས་སུ་ཁྲིད་
ནས་ནི། ། བླུན་པའི་ངན་རྟོག་བྲལ་བར་བྱས། ། ཞེས་བྱ་བ་ནི་བསྡུ་བའི་ཚིགས་
སུ་བཅད་པའོ། །ཐོད་རྒལ་བ་བཤད་ཟིན་ཏོ །། དང་པ་ ནས་ དབང་ བསད་
ཀྱི་སྤང་བྱ་ཅིག་ཅར་བ་དང་དེ་ཞུགས་གནས་ མང་
27 གང་ལ་བཞག་པ་བཤད་པ། །
སྤང་བྱ་ཅིག་ཅར་དུ་སྤོང་བ་གང་ཞེ་ན། ཀུན་ལས་བཏུས་ལས། རྒྱུན་དུ་
ཞུགས་པའི་གང་ཟག་ཅེས་གང་གསུངས་པ་ལ་རྒྱུན་དུ་ཞུགས་པ་ནི་རྣམ་པ་་་་
གཉིས་ཏེ། མཐར་གྱིས་པ་དང་། ཅིག་ཅར་ངེས་པར་འབྱིན་པའོ། ། མཐར་གྱིས་
པ་ནི་ཇི་སྐད་བསྟན་པ་བཞིན་ནོ། །ཅིག་ཅར་ངེས་པར་འབྱིན་པ་ནི་གང་
བདེན་པ་རྣམས་མངོན་པར་རྟོགས་པར་བྱས་ནས་མི་ལྕོགས་པ་མེད་པ་ལ་་་་་་
བརྟེན་ཏེ་འཇིག་རྟེན་ལས་འདས་པའི་ལམ་གྱིས་ཁམས་གསུམ་ན་སྤྱོད་པའི་་་་

ཞུགས་གནས་ཀྱི་རྣམ་བཞག
ཉོན་མོངས་པ་རྣམས་རྣམ་པས་ཅིག་ཅར་སྤངས་ཏེ་འདི་ནི་རྒྱུན་དུ་ཞུགས་་་་་
པའི་འབྲས་བུ་དང་དགྲ་བཅོམ་པའི་འབྲས་བུ་དང་འབྲས་བུ་གཉིས་ལ་་་་་་་
གདགས་སོ། །ཕལ་ཆེར་ནི་མཐོང་བའི་ཆོས་སམ་འཆི་བའི་དུས་ཀྱི་ཚེ་ཀུན་
ཤེས་པ་ཐོབ་པར་བྱེད་དོ། །གལ་ཏེ་མི་བྱེད་ན་ཡང་དེ་སྨོན་ལམ་གྱི་སྟོབས་ཅན་
ཡིན་ཏེ་སྨོན་ལམ་གྱི་དབང་གིས་འདོད་པའི་ཁམས་ཉིད་དུ་སྐྱེས་ཏེ་སངས་་་་་
རྒྱས་འབྱུང་བ་མེད་པ་ན་རང་རྒྱལ་བར་འགྱུར་རོ། །ཞེས་གསུངས་པ་ལྟར་
བཤད་དོ། །དེ་ཡང་དུས་ནམ་གྱི་ཚེ་ནས་དང་། ས་གང་ལ་བརྟེན་པའི་ལམ་ཇི་
ལྟ་བུས་དང་། སྤང་བྱ་གང་ཚུལ་ཇི་ལྟར་ཅིག་ཅར་སྤོང་བ་དང་། དེ་ལྟ་བུ་དེ་
གང་ཟག་གང་ལ་བཞག་པ་དང་། དེས་མཐར་འབྲས་བུ་མངོན་དུ་བྱེད་པའི་
ཚུལ་དང་ལྔས་རིག་པར་བྱའོ། །དུས་གང་ནས་ཅིག་ཅར་སྤོང་ཞེ་ན། བདེན་པ་
བཞི་མངོན་པར་རྟོགས་ཟིན་པར་བྱས་པ་བཅུ་དྲུག་པའི་ཚེ་ནས་བཟུང་སྟེ་་་་
མཐོང་ལམ་གྱི་སྔར་བྱིས་ལམ་ལ་སྤང་བྱ་ཅིག་ཅར་སྤོང་བའི་ནུས་པ་མེད་པའི་
ཕྱིར་དང་། མཐོང་ལམ་གྱི་ཚེ་ཡང་སྒོམ་སྤང་སྤོང་བ་མེད་པའི་ཕྱིར་རོ། ། ས་
གང་ལ་བརྟེན་པའི་ལམ་ཇི་ལྟ་བུས་ཅིག་ཅར་སྤོང་ཞེ་ན། ཁམས་གསུམ་ས་
དགུ་ལས་བསམ་གཏན་དང་པོའི་ཉེར་བསྡོགས་མི་ལྕོགས་པ་མེད་པ་ཁོ་ན་ལ་་་
བརྟེན་པའི་འདས་ལམ་གྱིས་སྤོང་སྟེ་མི་ལྕོགས་པ་མེད་པ་ལ་མི་བརྟེན་ན་དེའི་
གོང་མའི་བསམ་གཏན་རྣམས་ལ་བརྟེན་དགོས་ལ་དེ་དག་ལ་བརྟེན་པ་ནི་མ་་
ཡིན་ཏེ། འདོད་པའི་དགུ་པ་མ་སྤངས་པར་བསམ་གཏན་དངོས་གཞི་མི་ཐོབ་
ཅིང་ཅིག་ཅར་པས་ནི་ཁམས་གསུམ་གའི་ཉོན་མོངས་ཅིག་ཅར་དུ་སྤོ་་་་་་་
89

རྗེ་ཙོང་ཁ་པའི་གསུང།
དགོས་པའི་ཕྱིར་རོ། །དེ་ལྟ་བས་ན་འདི་དང་རྒྱུན་ཞུགས་དང་ཕྱིར་འོང་
རྣམས་ངེས་པར་བསམ་གཏན་དང་པོའི་ཉེར་བསྡོགས་ལ་བརྟེན་དགོས་ཏེ།
འདིའམ་གོང་མ་རྣམས་ལ་བརྟེན་ནི་དགོས་ལ་བསམ་གཏན་གྱི་དངོས་གཞི་་་
མ་ཐོབ་པའི་ཕྱིར་རོ། །འདས་ལམ་ཁོ་ན་དགོས་པ་ཡང་འཇིག་རྟེན་པའི་ལམ་
གྱིས་སྤང་བྱ་ཅིག་ཅར་སྤོང་མི་ནུས་པའི་ཕྱིར་རོ། །འདིར་མི་ལྕོགས་མེད་པ་ནི་
བསམ་གཏན་དང་པོའི་ཉེར་བསྡོགས་ཐམས་ཅད་ལ་འདོད་ (མངོན་པ་བ་ཁ་ཅིག་་་
) པ་ཡོད་ཀྱང་ཟག་མེད་ཁོ་ན་ལ་བཟུང་སྟེ། མི་ལྕོགས་མེད་ཀྱི་དོན་ནི་རང་ས་
འོག་ས་གོང་ས་ཐམས་ཅད་ཀྱི་སྤང་བྱ་སྤོང་མི་ནུས་པ་མེད་པའི་དོན་ཡིན་ལ།
དེ་ཡང་ཟག་བཅས་ཀྱི་ཉེར་བསྡོགས་ལ་མེད་པའི་ཕྱིར་རོ། །འདི་ཁོ་ན་ལ་མི་
ལྕོགས་པ་མེད་པ་ཤེས་པ་ཅི་ཡིན་ཞེ་ན། མི་ལྕོགས་མེད་ཀྱི་དོན་ནི་སྔར་བསྟན་
པ་ལྟར་ཡིན་པས་འདི་ཁོ་ན་ལ་ཡིན་ཏེ། འོག་མའི་ཉེར་བསྡོགས་རྫོགས་པར་
མ་ཐོབ་པར་དེའི་དངོས་གཞི་མི་འཐོབ་ཅིང་། ཉེར་བསྡོགས་རྫོགས་པ་ན་ཡང་
ས་འོག་མའི་ཉོན་མོངས་དགུ་པ་སྤངས་ཟིན་པས་དངོས་གཞི་ས་འོག་མ་ལས་་
རྒྱལ་བར་མི་བྱེད་པའི་ཕྱིར་རོ། །དེ་ལ་དགོངས་ནས་མཛོད་ལས། བརྒྱད་ཀྱིས་
རང་གོང་ས་ལས་རྒྱལ། །ཞེས་བསམ་གཏན་དང་པོའི་དངོས་གཞི་ཙམ་དང་
ཁྱད་པར་ཅན་གཉིས་བསམ་གཏན་ཕྱི་མ་གསུམ་གཟུགས་མེད་ཀྱི་དངོས་གཞི་
དང་པོ་གསུམ་གྱིས་རང་ས་དང་གོང་ས་ཙམ་ལས་རྒྱལ་བར་གསུངས་སོ། །
སྤང་བྱ་གང་ཚུལ་ཇི་ལྟར་ཅིག་ཅར་སྤོང་ཞེ་ན། བརྗོད་པར་བྱ་སྟེ་སྤྱིར་སྤང་བྱ་
ལ་ནི་གཉིས་ཏེ་མཐོང་སྤང་དང་སྒོམ་སྤང་ངོ་། །དེ་ལ་མངོན་པ་མཛོད་པ་ནི་
90

ཞུགས་གནས་ཀྱི་རྣམ་བཞག་
མཐོང་སྤང་ཀྱང་རིམ་གྱིས་སྤོང་བར་འདོད་དེ། འདི་ལྟར་སྡུག་བསྔལ་ལ་ཆོས་
བཟོད་ཆོས་ཤེས་གཉིས་ཀྱིས་འདོད་པའི་སྡུག་བསྔལ་མཐོང་སྤང་སྤོང་སྡུག་་་་་
བསྔལ་ལ་རྗེས་བཟོད་རྗེས་ཤེས་གཉིས་ཀྱིས་ཁམས་གོང་མའི་སྡུག་བསྔལ་་་་་་
མཐོང་སྤང་སྤོང་ངོ་། ། དེ་བཞིན་དུ་ལྷག་མ་རྣམས་ལ་ཡང་འདོད་པ་ཡིན་ཏེ།
འདོད་པ་ཁམས་ཀྱི་རྗེས་མ་ཡིན། །ཤེས་པར་ལྟར་རོ། །འོ་ན་མཛོད་ལས། སྒོམ་
པའི་ལམ་ལ་འགོག་པའམ། །ལམ་ལ་ཆོས་ཤེས་གང་ཡིན་དེ། །ཁམས་གསུམ་གྱི་
ནི་གཉེན་པོ་ཡིན། །ཞེས་མ་བཤད་དམ་ཤེ་ན། སྐྱོན་མེད་དེ། དེ་ནི་ཤེས་པ་བཅུ་
ལས་འགོག་པ་ཤེས་པ་དང་ལམ་ཤེས་པ་སྒོམ་ལམ་གྱིས་བསྡུས་པ་ལ་རིགས་ཀྱི་
དབང་དུ་བྱས་ནས་ཁམས་གསུམ་གྱི་གཉེན་པོར་བསྟན་གྱི་གཉེན་པོ་རྫས་་་་་་
གཅིག་གིས་ཅིག་ཅར་ཁམས་གསུམ་གྱི་ཉོན་མོངས་སྤོང་བར་གཏན་མི་འདོད་
དོ། །ཀུན་ལས་བཏུས་པ་ནི་སྡུག་བསྔལ་ལ་ཆོས་བཟོད་ཆོས་ཤེས་གཉིས་ཀྱིས་
ཁམས་གསུམ་ཆར་གྱི་སྡུག་བསྔལ་མཐོང་སྤང་སྤོང་བ་སོགས་སུ་འདོད་པས་་་་
ན་མཐོང་སྤང་ནི་མཐོང་ལམ་ཐམས་ཅད་ཀྱིས་ཅིག་ཅར་དུ་སྤོང་བར་འདོད་་་་
དོ། །དེ་ཡང་ཁམས་གསུམ་གའི་སྡུག་བསྔལ་དང་ཀུན་འབྱུང་མཐོང་སྤང་ཅིག་
ཅར་དུ་སྤོང་ཤེས་པ་ཡིན་གྱི་བདེན་བཞི་མཐོང་བས་སྤང་བར་བྱ་བ་ཐམས་་་་་
ཅད་ཅིག་ཅར་དུ་ནི་མ་ཡིན་ནོ། །དེས་ན་སྒོམ་སྤང་སྤང་བ་ཁོ་ན་ཅིག་ཅར་
དང་རིམ་གྱིས་སྤོང་བ་གཉིས་སུ་འགྱུར་རོ། །དེའི་ཕྱིར་འདོད་པའི་སྒོམ་སྤང་
དང་པོ་སྤོང་བ་དང་དུས་ཅིག་ཅར་དུ་ཁམས་གསུམ་གའི་ཡང་དང་པོ་རྣམས་་
སྤོང་བ་ཡིན་ཏེ། གཞན་རྣམས་ལ་ཡང་དེ་ལྟར་རིག་པར་བྱའོ། །དེ་ལྟ་བུ་དེ་
91

རྗེ་ཙོང་ཁ་པའི་གསུང་།
གང་ཟག་གང་ལ་བཞག་ཅེ་ན། གཞུང་དང་འགྲེལ་པ་གཉིས་ཀར་དགྲ་བཅོམ་
དང་རྒྱུན་ཞུགས་ཀྱི་འབྲས་བུ་ལས་གཞན་མི་འབྱུང་ཞིང་། ཁ་ཅིག་རྒྱུན་ཞུགས་
ཞུགས་པ་དང་དགྲ་བཅོམ་ཞུགས་པའི་རྣམ་གཞག་བྱེད་དགོས་ཟེར་ནས་་་་་
མཐོང་ལམ་སྐད་ཅིག་བཅོ་ལྔའི་རྟོགས་པ་ལ་གནས་པ་བཅུ་དྲུག་པ་ཐོབ་ནས་
ཅིག་ཅར་སྤང་བྱ་སྤོང་བར་འགྲོ་རྒྱུ་དེ་ལ་རྒྱུན་ཞུགས་ཞུགས་པ་དང་རྒྱུན་་་་་་
ཞུགས་འབྲས་གནས་ཁམས་གསུམ་གྱི་ཉོན་མོངས་དང་པོ་སྤོང་བ་ལ་བརྩོན་་་་
པ་ནས་ཁམས་གསུམ་གྱི་དགུ་པའི་བར་སྤོང་བ་ལ་བརྩོན་པ་དགྲ་བཅོམ་་་་་
ཞུགས་པར་འཆད་པ་དང་། ། གཞན་དག་འདིའི་ཞུགས་པ་མ་བཤད་པའི་རྒྱུ་
མཚན་མཐར་གྱིས་པའི་སྐབས་སུ་སྔར་བཤད་ཟིན་པས་ཅིག་ཅར་བའི་ཞུགས་
པ་ཡང་དོན་གྱིས་བཤད་ཅེས་པ་དང་། ཞུགས་པ་མེད་པའི་འབྲས་གནས་མེད་
ཅེས་སྨྲ་མོད། འོན་ཀྱང་འདིའི་ཞུགས་པ་ཚོལ་བའི་ངལ་བ་དེ་ཙམ་མི་དགོས་
པར་མངོན་ཏེ་སྔར་བཤད་པ་ལྟར་བཅུ་དྲུག་པ་ཐོབ་ནས་སྤང་བྱ་དེ་ལྟར་སྤོང་
བའི་ཉན་ཐོས་ནི་ཡོད་ལ། དེ་ཕྱིར་འོང་དང་ཕྱིར་མི་འོང་གཉིས་སུ་བཞག་ཏུ་
མ་བཏུབ་པས་དེ་རྒྱུན་ཞུགས་སུ་བཞག་པ་ཡིན་ཞིང་རྒྱུན་ཞུགས་ཀྱི་འབྲས་བུ་་
ཐོབ་པ་ནི་སྒོམ་སྤང་འགའ་ཞིག་རིམ་གྱིས་དང་ཅིག་ཅར་སྤོང་བ་ལ་ལྟོས་པ་་་
མེད་པའི་ཕྱིར་ཅིག་ཅར་བའི་རྒྱུན་ཞུགས་ཞུགས་པ་བརྟགས་མི་དགོས་སོ། །
གཞན་ཡང་ཀུན་བཏུས་སུ་བདེན་པ་རྣམས་མངོན་པར་རྟོགས་པར་བྱས་ནས་
ཞེས་དེ་ནས་མཚམས་བཟུང་བའི་ཕྱིར་རོ། །དགྲ་བཅོམ་པ་ལ་ཞུགས་པ་ནི་
རྣམ་གཞག་བྱས་ཀྱང་འགལ་བ་མེད་པ་ཙམ་ཡིན་ནོ། །གང་ཟག་དེས་འབྲས་

ཞུགས་གནས་ཀྱི་རྣམ་བཞག
བུ་ཐོབ་པའི་ཚུལ་ཇི་ལྟ་བུ་ཞེ་ན། འདིས་ཚེ་དེ་ལ་ཉོན་མོངས་ཐམས་ཅད་
སྤངས་ནས་མཐོང་ཆོས་སམ་འཆི་བའི་སྔོན་རོལ་ཡན་ཆད་སྔོན་དུས་ཀྱི་སྲིད་
པའི་ཚེའམ་འཆི་སྲིད་ཀྱི་ཚེ་དགྲ་བཅོམ་པ་ཕལ་ཆེར་འཐོབ་ལ་གལ་ཏེ་ཚེ་དེ་་་
ལ་ཉོན་མོངས་མ་ལུས་པར་སྤང་མ་ནུས་ན་ཤི་ནས་ཡང་འདོད་ཁམས་སུ་སྐྱེས་
ནས་དགྲ་བཅོམ་འཐོབ་ཅིང་དེ་ཡང་དེའི་ཚེ་སངས་རྒྱས་དང་ཉན་ཐོས་མེད་་
པ་དང་དེ་དག་གི་བསྟན་པ་ནུབ་པ་དང་འདོམས་ན་སྲིད་པ་ཐ་མའི་ཚེ་་་་་་
འདོད་པར་གཞན་ལ་མ་ལྟོས་པར་བྱང་ཆུབ་མངོན་དུ་བྱས་པའི་ཐེག་དམན་་་་
ཡིན་པའི་ཕྱིར་རང་རྒྱལ་བར་འགྱུར་རོ། །དེས་ན་ཅིག་ཅར་སྤོང་བའི་ཚེ་རང་
རྒྱལ་མིན་ཡང་སྤངས་ནས་རང་རྒྱལ་དུ་འགྱུར་བ་ནི་ཡོད་དོ།།
ཞུགས་གནས་བརྒྱད་རང་རྒྱལ་ལ་བཞག་ཏུ་རུང་མི་རུང་བཤད་པ།
ད་ནི་འདི་དཔྱད་དེ་ཅི་ཞུགས་གནས་བརྒྱད་པོ་དེ་དག་རང་རྒྱལ་ལ་ཡང་
རྩིར་རུང་ངམ་ཞེ་ན། འདི་ལ་སྔ་རབས་པ་རྣམས་རང་རྒྱལ་ལ་འབྲས་བུ་བར་
མ་གཉིས་མི་འོང་ཞེས་ཟེར་ནས་འབྲས་བུ་རྣམ་གྲོལ་གྱི་ལམ་ཡང་བཅུ་བདུན་་་་
དུ་གྲངས་ངེས་པའི་ཡིད་བརྟན་མི་རུང་བའི་རྟོག་བཟོ་མང་པོ་བྱེད་མོད། འོན་
ཀྱང་འཐད་པར་མི་རྟོག་སྟེ་འབྲས་བུ་བར་པ་གཉིས་མི་བརྩི་བའི་རྒྱུ་མཚན་་་་་
རང་རྒྱལ་ཅིག་ཅར་བ་འཆད་པ་ནི་བཀག་ཟིན་ཏོ། །སྤྱིར་རང་རྒྱལ་གྱི་རྣམ་
གཞག་ཆེ་ལོང་ཙམ་ནི་འདི་ཡིན་ཏེ། ཀུན་ལས་བཏུས་སུ་ངེས་པར་འབྱེད་པའི་
ཆ་དང་མཐུན་པ་སྔོན་མ་སྐྱེས་པ་བསྐྱེད་པ་དང་། སྔོན་འབྲས་བུ་མ་ཐོབ་པ་
ཐོབ་པ་ཡང་རུང་སྟེ་སངས་རྒྱས་འབྱུང་བ་མེད་པར་བདག་ཉིད་ཀྱིས་ལམ་་་་་
93

རྗེ་ཙོང་ཁ་པའི་གསུང་།
མངོན་དུ་བྱས་ན་བསེ་རུ་ལྟ་བུར་གྱུར་ཏེ་གཅིག་པུར་གནས་པའམ་རང་རྒྱལ་
བར་འགྱུར་ཏེ། ཚོགས་དང་སྤྱོད་པ་གང་སྡུག་བསྔལ་གྱི་མཐར་ཕྱིན་པ་འཐོབ་
པའོ། །ཞེས་པ་ལྟར་བཤད་ན་རང་རྒྱལ་ལ། ཉན་ཐོས་ཀྱི་ལམ་སྔོན་དུ་མ་བཏང་
བ་དང་། བཏང་བ་ལ་གཉིས་ལས། དང་པོ་ནི་ཚེ་རབས་སྔ་མ་ལ་ངེས་འབྱེད་
ཆ་མཐུན་མ་བསྐྱེད་པ་བསེ་རུ་ལྟ་བུ་དང་། གཉིས་པ་ནི་འབྲས་བུ་མ་ཐོབ་པར་
སྦྱོར་ལམ་ཙམ་སྔོན་དུ་བཏང་ནས་རང་རྒྱལ་དུ་གྱུར་པ་དང་། རྒྱུན་ཞུགས་ཀྱི་
འབྲས་བུ་ཙམ་ཐོབ་ནས་རང་རྒྱལ་དུ་གྱུར་པ་གཉིས་སོ། །དེ་ཡང་སྔོན་མེ་ལྔ་
བསྟེན་པའི་དྲང་སྲོང་ལྔ་བརྒྱ་དབེན་པ་ཞིག་ན་གནས་པའི་སར་རང་རྒྱལ་གྱི་་
དྲུང་དུ་བསྡད་པའི་སྤྲེའུ་ཞིག་དེར་ཕྱིན་ནས་རང་རྒྱལ་གྱི་ལུས་ཀྱི་སྤྱོད་ལམ་དེ་
སྤྲེའུ་དེས་དེ་རྣམས་ལ་བསྟན་པས་དེ་རྣམས་ཀྱིས་ཀྱང་དེ་ལྟར་བྱས་པས་རང་
རྒྱལ་ལྔ་བརྒྱར་གྱུར་ཅེས་འབྱུང་བས་ན་བསེ་རུ་ལྟ་བུ་གཅིག་པུར་གནས་ལ་་་་་
འཕགས་པ་དཀའ་ཐུབ་དྲག་པོས་གདུངས་པ་མ་ཡིན་པས་སོ་སྐྱེའི་ལམ་ཙམ་་
སྔོན་དུ་བཏང་བའི་རང་རྒྱལ་ཡིན་ནོ། །དེ་ལ་ཕྱི་མ་གཉིས་ལ་ནི་ཚོགས་དང་
གནས་པ་ཡང་ཟེར་ལ་ཚོགས་སྤྱོད་ཆེ་ཆུང་ནི་བོད་ཀྱི་ཐ་སྙད་དུ་སྣང་ངོ་། །
དེའི་ཕྱིར་ཕྱི་མ་གཉིས་ལྟ་བུའི་རང་རྒྱལ་ལ་ནི་ཕྱིར་འོང་དང་ཕྱིར་མི་འོང་་་་་་
ཡང་ཡོད་དེ། རྒྱུན་ཞུགས་ཙམ་ཐོབ་ནས་རང་རྒྱལ་དུ་གྱུར་ནས་དེས་འདོད་
ཉོན་དྲུག་པ་སྤངས་ནས་ཕྱིར་འོང་དགུ་པ་སྤངས་ན་ཕྱིར་མི་འོང་དུ་འགྱུར་་་་
བའི་ཕྱིར་རོ།།
94

ཞུགས་གནས་ཀྱི་རྣམ་བཞག་
1|ོ : དགེ་སྦྱོང་ཚུལ་གྱི་འབྲས་བུ་ལ་བཞི་འཇོག་པའི་
ལ། སྐྱེ་ རྒྱུ་མཚན་བཤད་པ། ་་
འོ་ན་དགེ་སྦྱོང་གི་འབྲས་བུ་བཞིར་འཇོག་པའི་རྒྱུ་མཚན་ཡང་གང་ཞེ་ན།
འདི་ལ་བྱེ་བྲག་ཏུ་སྨྲ་བ་ནི། མཛོད་ལས། འབྲས་བུ་བཞི་རྣམས་བཞག་པ་ནི། །
རྒྱུ་ལྔ་དག་ནི་སྲིད་ཕྱིར་རོ། །འབྲས་ལ་སྔོན་ལམ་བཏང་བ་དང་། །གཞན་ཐོབ་
པ་དང་ཟད་བསྡོམས་དང་། །ཤེས་པ་བརྒྱད་ཚན་ཐོབ་པ་དང་། །རྣམ་པ་བཅུ་
དྲུག་ཐོབ་པའོ། །ཞེས་འབྲས་བུ་བཞིར་འཇོག་པ་ལ་ཞུགས་པའི་ལམ་སྔོན་ལ་
བཏང་བ་དང་། གཞན་འབྲས་བུའི་ལམ་ཐོབ་པ་དང་ཟད་པ་བསྡོམས་པ་ནི་
སྤངས་པ་བསྡོམས་པ་སྟེ། དཔེར་ན་བཅུ་དྲུག་པའི་ཚེ་མཐོང་སྤང་སྤངས་པ་
ཐམས་ཅད་ཀྱི་ཐོབ་པ་གཅིག་རྙེད་པ་ལྟ་བུའོ། །ཆོས་ཤེས་བཞི་རྗེས་ཤེས་བཞི་
སྟེ་བརྒྱད་ཐོབ་པ་དང་། མི་རྟག་པ་ལ་སོགས་པའི་ཟག་མེད་ཀྱི་རྣམ་པ་བཅུ་
དྲུག་ཐོབ་པ་སྟེ། ཁྱད་པར་དེ་ལྔ་ཐོབ་པ་ནི་འབྲས་བུ་བཞིར་འཇོག་པའོ་ཞེས་
འདོད་དོ། །འོན་ཀྱང་སྤང་བྱ་སྤངས་པའི་སྒོ་ནས་འབྲས་བུར་འཇོག་ལ་དེ་
ཡང་འབྲས་བུ་དང་པོ་ནི་མཐོང་སྤང་སྤངས་པ་ཙམ་གྱིས་འཇོག་ལ། སྒོམ་སྤང་
སྤངས་པའི་སྒོ་ནས་འབྲས་བུ་ཕྱི་མ་གསུམ་འཇོག་སྟེ་དེ་ཡང་འདོད་པའི་སྒོམ་་
སྤང་སྤངས་པ་ལས་འབྲས་བུ་གཉིས་འཇོག་སྟེ་དྲུག་པ་སྤངས་པའི་ཕྱིར་འོང་་་་
དང་། དགུ་པ་སྤངས་པས་ཕྱིར་མི་འོང་དུ་འཇོག་པའི་ཕྱིར་རོ། །ཁམས་གོང་
མའི་ཉོན་མོངས་མ་ལུས་པར་སྤང་པས་ནི་དགྲ་བཅོམ་པའི་འབྲས་བུར་་་་་་་
འཇོག་གོ །དེ་ལྟར་ན་དེ་དག་གིས་ནི་ཞུགས་པ་དང་གནས་པའི་སྐྱེས་བུ་ཆེན་
95

རྗེ་ཙོང་ཁ་པའི་གསུང་། །
པོ་རྣམས་ཀྱི་རྣམ་པར་བཞག་པ་རྣམས་དཔྱིས་ཕྱིན་པར་བཤད་ཟིན་ཏོ། །དེ་
ལྟར་ན། ཁོ་བོས་ཞུགས་གནས་ཀྱི་སྐྱེས་བུ་རྣམས་ལས་བརྩམ་ཏེ་བརྒལ་བ་དང་
ལན་གྱིས་སྤྲོས་ན་སྟོན་པའི་གསུང་རབ་དང་ཤིང་རྟ་ཆེན་པོ་རྣམས་ཀྱི་བསྟན་་
བཅོས་ཕལ་མོ་ཆེ་བཤད་པར་ནུས་མོད། འོན་ཀྱང་བློ་དམན་པ་རྣམས་ཀྱིས་
རྗེས་སུ་འབྲང་བར་མི་ནུས་པས་བཞག་གོ །འཕགས་པ་འདི་དག་གི་རྣམ་
གཞག་ལ་ཚིག་སྐྱོན་ཆོད་པ་གཙོ་བོར་བྱས་ཏེ་མཚན་ཉིད་ཉུང་ཟད་རེ་དང་་་་
དེའི་ཤེས་བྱེད་དུ་ལུང་ཅུང་ཟད་དྲངས་ཏེ། ཆེ་ལོང་ཙམ་ཤིག་བརྩམས་ན་
རྨོངས་པ་ཚིག་ལ་རྟོན་པ་དག་མགུ་མོད། ཤེས་རབ་ཅན་དོན་ལ་རྟོན་པ་དག་
ནི་མཐའ་དཔྱད་དེ་གསུང་རབ་ཀྱི་དོན་ཤེས་པར་འདོད་པས་དེ་དག་རྗེས་སུ་་
བཟུང་བའི་ཕྱིར་བདག་གིས་རྒྱས་པར་བཀྲལ་ལོ།། །། །
མཇུག་གི་དོན་བཤད་པ།
གང་ཞིག་བརྟེན་ན་ཐར་ལམ་བཀྲི་བའི་གྲོགས། །གྲོགས་ཀྱི་མཆོག་གྱུར་
ཞུགས་གནས་འཕགས་པའི་ཚོགས། །ཚོགས་མཆོག་དམ་པ་དགེ་འདུན་
རྣམས་ཀྱི་ཚུལ། །ཚུལ་བཞིན་མ་ནོར་གསལ་བར་བདག་གིས་བཤད། །རྒྱ་ཆེན་
རྒྱ་མཚོ་ལྟ་བུ་ཤེས་བྱའི་གནས། །ཇི་སྙེད་ཇི་བཞིན་སྟོན་པ་མངོན་པའི་ཆོས། །
མ་ནོར་མ་འདྲེས་འབྱེད་པར་བྱེད་པ་ལ། ། བློ་བཟང་བློ་ལ་གཞན་གྱིས་བསྐྲུན་
པར་དཀའ། །གང་གསུངས་ལེགས་བཤད་རྒྱུ་སྐར་ཕྲེང་བ་ཡིས། །བདག་བློའི་
བྱ་ལམ་ཡངས་པ་མཛེས་བྱེད་པའི། །མཁས་མཆོག་ཆོས་ཀྱི་སྤྱན་ལྡན་རེད་
མདའ་པ། །གཞོན་ནུའི་མཚན་ཅན་གང་དེ་རྟག་ཏུ་རྒྱལ། །གོང་འོག་མངོན་
96

ཞུགས་གནས་ཀྱི་རྣམ་བཞག
པའི་གཞུང་དང་འགྲེལ་བཤད་ལ། །རིང་དུ་འདྲིས་ནས་མི་འཇིགས་ཐོབ་པའི་
ཚེ། །གཞན་གྱིས་བསྐུལ་ཕྱིར་རང་བློ་འཕེལ་བའི་ཕྱིར། ། བློ་གསར་འཇུག་པའི་
ཐེམ་སྐས་འདི་བྱས་སོ། ། མི་བརྟན་ཚེ་འདིའི་བདེ་ཙམ་སྒྲུབ་པའི་ཐབས། །ཟང་
ཟིང་རྫས་ལའང་ཆོག་ཤེས་མེད་གྱུར་ན། །གཏན་བདེ་སྒྲུབ་བྱེད་ནོར་མཆོག་
ཐོས་པའི་ནོར། །དེ་ལ་ཆོག་པར་འཛིན་རྣམས་བདུད་ཀྱིས་ཐེབས། །ཤེས་ཀྱི་ཁེ་
དང་རྙེད་བཀུར་འདོད་པ་རིང་དུ་དོར། །མཁས་མཁས་གམ་དུ་རློམ་པ་སྤངས་
ཏེ་དོན་ལ་སྦྱངས། །ལུང་བསྟན་བརྙེས་པའི་མཁས་རྣམས་དགོངས་པ་རིང་
ནས་རྙེད། ། ཨེ་མའོ་དེ་ནི་ཐོས་ལ་བརྩོན་བྱས་དགོས་པ་གྲུབ། །རྙེད་བཀུར་ཕྱིར་
དུ་གཞན་ངོར་ཚིག་བརྒྱུད་ཙམ་ཞིག་འཛིན། །འཁོར་ལ་སྲེད་ནས་མྱུར་བར་
སློབ་མའི་ཚོགས་མང་སྡུད། །ཡིད་བརྟན་མེད་པར་ཁ་ཚོན་བཅད་དེ་ངན་རྟོག་
འདོམས། །དེ་དག་མཐོང་ཚེ་བློ་བཟང་གྲགས་པ་ཤིན་ཏུ་སྐྱོ། །དེ་ལྟར་བདག་
གིས་འབད་ལ་མ་བཤད་མིན་པར་བཤད་ལ་སོགས། །ཉེས་ཚོགས་མཆིས་ན་
རྡུལ་བྲལ་རྣམས་དང་འཛམ་གླིང་མཁས་པའི་མཆོག ། སྐུ་མཆེད་གཉིས་དང་
མཁས་པའི་མཁས་པ་ཆེན་པོ་རྒྱལ་པོའི་སྲས། །གྲགས་པའི་བཤེས་གཉེན་
རྣམས་ལ་ནོངས་པ་འཆགས་སོ་བཟོད་པར་གསོལ། །བདག་གིས་ལྷག་བསམ་
དག་པས་འབད་པ་བགྱིས་ལས་བསྐྲུན་པའི་བསོད་ནམས་གང་ཤིག་ཐོབ་པ་་་
དེས། །སྲིད་ན་སྲིད་དུ་རྒྱལ་བའི་ཆོས་ཀྱི་ཚུལ་འཛིན་མཁས་མཆོག་རྣམས་ལ་
མི་ངོམས་པའི། །མང་དུ་ཐོས་པར་བྱེད་ཅིང་མཁས་རློམ་དོར་ཏེ་གཞན་གྱི་
ལེགས་བཤད་ལྟ་བ་ལའང་། །ཕྲག་དོག་ཟུག་རྔུས་བློ་གྲོས་མིག་ནི་ནམ་ཡང་

རྗེ་ཙོང་ཁ་པའི་གསུང་།
སྒྲིབ་པར་མ་གྱུར་ཅིག།
ཞུགས་པ་དང་གནས་པའི་སྐྱེས་བུ་ཆེན་པོ་རྣམས་ཀྱི་རྣམ་པར་བཞག་པ་
བློ་གསལ་བགྲོད་པའི་ཐེམ་སྐས་ཞེས་བྱ་བ་འདི་ནི། བདེ་བར་གཤེགས་པའི་
གསུང་རབ་ཐམས་ཅད་ལ་ཆོས་ཀྱི་སྤྱན་ལྡན་ཆེན་པོ་དཔལ་ལྡན་ས་སྐྱའི་པཎྜི་
ཏ་རེད་མདའ་པ་གཞོན་ནུ་བློ་གྲོས་ཀྱི་དྲིན་ལས། ཆོས་མངོན་པའི་གཞུང་གོང་
འོག་ཐམས་ཅད་ཀྱི་དོན་ལ། བློའི་སྣང་བ་ཐོབ་ཅིང་མདོ་སྡེ་དང་འདུལ་བའི་
སྡེ་སྣོད་དང་། གཏན་ཚིགས་རིག་པའི་ཚུལ་ལ་ཡང་སྤོབས་པ་དགེ་བས་རིགས་
པ་དང་། མི་རིགས་པ་རྣམ་པར་དཔྱོད་པར་ནུས་པ་ཤར་ཙོང་ཁ་པ་བློ་བཟང་
གྲགས་པས་བློ་གསལ་དོན་གཉེར་དང་ལྡན་པ་འགས་བསྐུལ་བའི་ངོར་ཆོས་་་་
གྲྭ་ཆེན་པོ་བདེ་བ་ཅན་དུ་སྦྱོར་བའོ། ། ་་་
ਲਾ ਲਾ ਲਓਮ ਪਰਸਪਸੰਪਲਸਰੀ
98

བསམ་གཟུགས་ཟིན་བྲིས
= ཤིན
4:43:42:37 : : :|: 3:|: |: :sig g s +- -
༄༅། །བསམ་གཟུགས་ཟིན་བྲིས་
བཞུགས་སོ། །
བསམ་གཏན་དང་གཟུགས་མེད་ལ་གང་གིས་
ཐོབ་བྱེད་ཀྱི་རྒྱུ་བཤད་པ།
བསམ་གཏན་དང་གཟུགས་མེད་ལ་གང་གིས་ཐོབ་བྱེད་ཀྱི་རྒྱུ། གང་
ཐོབ་པའི་ངོ་བོ། ཐོབ་པ་པོ་རྟེན་གྱི་གང་ཟག ཇི་ལྟར་ཐོབ་པའི་རྟགས་སོ། །
དང་པོ་ལ་བསམ་གཏན་དང་པོའི་འཐོབ་བྱེད་བཤད། ལྷག་མ་དེ་དང་
མཚུངས་པར་བསྟན་པའོ། །དང་པོ་ལ་ཡིད་བྱེད་ཀྱི་གྲངས་ངེས། སོ་སོའི་ངོས་
འཛིན། ལམ་དགུ་པ་གང་དུ་གཏོགས་བསམ་པའོ། །དང་པོ་ལ་མཚན་ཉིད་
རབ་ཏུ་རིག་པའི་དང་། མོས་པ་ལས་བྱུང་བའི་དང་། རབ་ཏུ་དབེན་པའི་
དང་། དགའ་བ་སྡུད་པའི་དང་། དཔྱོད་པའི་དང་། སྦྱོར་བ་མཐའི་དང་།
སྦྱོར་བ་མཐའི་འབྲས་བུ་ཡིད་ལ་བྱེད་པ་དང་ངོ་། ཡིད་ལ་བྱེད་པ་བདུན་དུ་
འཇོག་པའི་རྒྱུ་མཚན་ཅི་ཡིན་ཞེ་ན། ཉེར་བསྡོགས་ཀྱི་རྒྱུའི་དབང་དུ་བྱས་པ་
གསུམ། ངོ་བོའི་དབང་དུ་བྱས་པ་གསུམ། འབྲས་བུའི་དབང་དུ་བྱས་པ་
གཅིག་ཡོད་པས་བདུན་དུ་བཞག རྒྱུའི་དབང་དུ་བྱས་ནས་གསུམ་དུ་འཇོག་
པ་ཅི་ཡིན་ན། མ་སྐྱེས་པ་སྐྱེད་པར་བྱེད་པའི་རྒྱུ་ལ་གཉིས། སྐྱེས་ཟིན་ཁྱད་
པར་དུ་བྱེད་པའི་རྒྱུ་ལ་གཅིག དང་པོ་ལ་མཚན་ཉིད་རབ་རིག་དང་མོས་པ་
99

རྗེ་ཙོང་ཁ་པའི་གསུང།
ལས་བྱུང་བ་གཉིས་བཞག གཉིས་པ་ལ་དཔྱོད་པའི་བཞག ངོ་བོ་ལ་གསུམ་
དུ་འཇོག་པའི་རྒྱུ་མཚན་ཅི་ཡིན་ན། འོག་སའི་སྤང་བྱ་ཆེན་པོ་གསུམ་གྱི་
གཉེན་པོ་རབ་ཏུ་དབེན་པ། དེ་འབྲིང་པོ་གསུམ་གྱི་གཉེན་པོ་དགའ་སྡུད།
དེའི་ཆུང་ངུ་གསུམ་གྱི་གཉེན་པོ་སྦྱོར་བ་མཐའི་ཡིད་བྱེད་བཞག་ ཉེར་
བསྡོགས་དྲུག་ཏུ་བཞག་པའི་ཚུལ་འདིའང་འཇིག་རྟེན་པའི་ལམ་ཞི་རག་
ཀྱི་རྣམ་པ་ཅན་གྱིས་འོག་སའི་འདོད་ཆགས་དང་བྲལ་བར་བྱེད་པའི་དབང་
དུ་བྱས་པ་ཡིན་གྱི། བསམ་གཏན་དང་པོའི་ཉེར་བསྡོགས་ལ་དྲུག་པོ་དེར་
ངེས་པ་ནི་མ་ཡིན་ཏེ། བསམ་གཏན་དང་པོའི་ཉེར་བསྡོགས་ལ་མི་ལྕོགས་
མེད་པའི་ངོ་བོར་སྐྱེས་པའི་མཐོང་ལམ་དང་སྒོམ་ལམ་ཟག་མེད་དང་མི་་་་་
སློབ་ལམ་སྲིད་པས་སོ། ། སོ་སོའི་ངོས་འཛིན་ལ་མཚན་ཉིད་རབ་ཏུ་རིག་པ་
ནི། འདོད་པ་ནི་བསམ་གཏན་དང་པོ་ལ་བལྟོས་ཏེ་ཉོན་མོངས་མང་སྡུག་
བསྔལ་ཆེས་རྒྱས་ཤིང་ཚེ་ཐུང་བས་རགས་ལ། བསམ་གཏན་དང་པོ་ནི་དེ་
ལས་ལྡོག་སྟེ་ཞི་བའོ་ཞེས་ཐོས་བསམ་འདྲེས་མའམ་གང་རུང་གི་སྒོ་ནས་ཞི་་་
རགས་སུ་འདྲིས་པར་བྱེད་པ་ནི། མཚན་ཉིད་རབ་ཏུ་རིག་པ་ཡིད་ལ་བྱེད་
པའོ། །སྒྲ་བཤད་པ་ནི། འདོད་པ་དང་བསམ་གཏན་དང་པོ་གཉིས་ཀྱི་མཚན་
ཉིད་སོ་སོ་ཞི་རགས་སུ་འདྲིས་པར་བྱེད་པས་ན་ཞེས་བྱའོ། །འདི་ནི་འདོད་
པའི་སས་བསྡུས་སོ། །མོས་པ་ལས་བྱུང་བའི་ཡིད་བྱེད་ནི། མཚན་ཉིད་རབ་
རིག་གིས་ཞི་རགས་སུ་འདྲིས་པར་བྱས་པ་ལ་བརྟེན་ནས་ཐོས་བསམ་ལས་་་་
འདས་ནས་ཞི་ལྷག་ཏུ་སོན་པའི་རབ་དབེན་གྱི་རྒྱུར་གྱུར་པ་ནི་དེའོ། །སྒྲ་
100

བསམ་གཟུགས་ཟིན་བྲིས།
བཤད་པ་ནི། མཚན་ཉིད་རབ་རིག་གི་སྐབས་སུ་ཐོས་བསམ་གྱིས་ཞི་རགས་
སུ་མོས་པར་བྱས་པ་ལ་བརྟེན་ནས་བྱུང་བའི་ཡིད་བྱེད་ཡིན་པས་ན་དེའོ། །
འདི་ནི་བསམ་གཏན་དང་པོའི་སས་བསྡུས་སོ། །རབ་ཏུ་དབེན་པ་ཡིད་བྱེད་
ནི། མོས་བྱུང་ཡིད་བྱེད་ཀྱིས་ཞི་རགས་སུ་བསྒོམས་པ་ལ་བརྟེན་ནས་འདོད་
པའི་སྒོམ་སྤང་ཆེན་པོ་གསུམ་གྱི་གཉེན་པོ་བྱེད་པའི་གནསཾ་སྐབས་ཀྱི་ཡིད་་་་
བྱེད་ནི་དེའོ། ། སྒྲ་བཤད་ནི། དེས་འདོད་པའི་ཉོན་མོངས་ལ་སེམས་རྒྱུད་དང་
པོར་དབེན་པར་བྱེད་པའི་ཡིད་བྱེད་ཡིན་པས་དེའོ། །དགའ་བ་སྡུད་པའི་
ཡིད་བྱེད་ནི། རབ་དབེན་གྱིས་ཞི་རགས་སུ་གོམས་པར་བྱས་པ་ལ་བརྟེན་
ནས་འདོད་པའི་ཉོན་མོངས་འབྲིང་གསུམ་གྱི་གཉེན་པོ་བྱེད་པའི་ཡིད་བྱེད་
ཀྱི་གནས་སྐབས་ནི་དེའོ། །སྒྲ་བཤད་ནི། དེས་འདོད་ཉོན་འབྲིང་གསུམ་ལས་
གྲོལ་ན། དབེན་པ་ལས་སྐྱེས་པའི་བསམ་གཏན་དང་པོའི་སས་བསྡུས་པའི་
དགའ་བདེ་ཆུང་ངུས་ལུས་སེམས་ལ་ཁྱད་པར་དུ་བྱེད་པ་ཡོད་པས་དེའོ། །
དཔྱོད་པ་ཡིད་བྱེད་ནི། དེ་ལྟར་འདོད་ཉོན་ཕལ་ཆེར་སྤངས་པ་ནས་མ་ལུས་
པར་སྤངས་སྙམ་པའི་བློ་སྐྱེས་པ་དེའི་ཚེ་འདོད་ཉོན་མ་ལུས་པར་སྤངས་མ་་
སྤངས་བརྟག་པའི་ཕྱིར་དུ་འདོད་པའི་སས་བསྡུས་པའི་སྡུག་པའི་མཚན་མ་
ཡིད་ལ་བྱས་ཏེ་ས་དེ་ལ་འདོད་ཆགས་སྐྱེ་བར་མཐོང་བ་ནི་སླར་ཡང་སྤང་བྱ་་
ལྷག་མ་སྤང་བའི་ཕྱིར་དུ་ཞི་རགས་རུ་སྒོམ་པར་བྱེད་པ་ནི་དེའོ། ། སྒྲ་བཤད་
པ་ནི། འདོད་པའི་ཉོན་མོངས་སྤངས་མ་སྤངས་བརྟག་པར་བྱེད་པ་ནི་དེའོ། །
སྦྱོར་མཐའི་ཡིད་ནི། དཔྱོད་པའི་ཡིད་བྱེད་ཀྱིས་དེ་ལྟར་ཞི་རགས་སུ་འདྲིས་

རྗེ་ཙོང་ཁ་པའི་གསུང་།
པར་བྱས་པ་ལ་བརྟེན་ནས་འདོད་པའི་སྒོམ་སྤང་ཆུང་ངུ་གསུམ་སྤོང་བའི་ས་
གཉེན་པོ་བྱེད་པའི་གནས་སྐབས་ཀྱི་ཡིད་བྱེད་ནི་དེའོ། ། སྒྲ་བཤད་ནི། འདོད་
ཉོན་གྱི་སྤང་གཉེན་གསུམ་ཡོད་པའི་ཡིད་བྱེད་ཐ་མ་ཡིན་པས་དེའོ། །སྦྱོར་བ་
ཐ་མའི་འབྲས་བུ་ཡིད་ལ་བྱེད་པ་ནི། སྦྱོར་བ་ཐ་མའི་ཡིད་བྱེད་ཀྱིས་འདོད་
པའི་ཉོན་མོངས་ཆུང་ངུའི་ཆུང་ངུ་ལས་གྲོལ་བའི་སྒོམ་ལམ་ཉམས་སུ་མྱོང་་་
བའི་ཡིད་བྱེད་ཡིན་པས་སྦྱོར་བ་ཐ་མའི་འབྲས་བུ་ཡིད་ལ་བྱེད་པའོ། །ལམ་
དགུ་པ་གང་དུ་གཏོགས་བསམ་པ་ནི། འོག་སའི་ཉོན་མོངས་དགུ་པ་ལས་
གྲོལ་བའི་རྣམ་གྲོལ་ལམ་དགུ་པ་དེ་དངོས་གཞི་དང་ཉེར་བསྡོག་གང་གི་་་་་
ངོར་སྐྱེ་ན། འདི་ལ་ཀུན་བཏུས་པའི་ལུགས་ཀྱིས་འོག་སའི་ཉོན་མོངས་དགུ་
པ་ལས་གྲོལ་བའི་རྣམ་གྲོལ་ལམ་དེ་གོང་སའི་དངོས་གཞིའི་ངོ་བོ་སྐྱེ་བས་་་་་་
ཁྱབ། མཛོད་པའི་ལུགས་ཀྱིས་འདོད་ཉོན་དགུ་པ་ལས་གྲོལ་བའི་རྣམ་གྲོལ་
ལམ་དང་། བསམ་གཏན་དང་པོའི་ཉོན་མོངས་དགུ་པ་ལས་གྲོལ་བའི་རྣམ་
གྲོལ་ལམ་དང་། གཉིས་པ་དང་གསུམ་པའི་ཉོན་མོངས་དགུ་པ་ལས་གྲོལ་
བའི་རྣམ་གྲོལ་ལམ་དགུ་པ་རྣམས་ལ་དངོས་གཞི་དང་ཉེར་བསྡོགས་ཀྱི་ངོ་་་
བོར་སྐྱེ་བ་ཅི་རིགས་སུ་ཡོད། བསམ་གཏན་བཞི་པ་ནས་བཟུང་སྟེ་སྲིད་རྩེའི་
བར་རང་གི་འོག་སའི་སྒོམ་སྤང་ཉོན་མོངས་དགུ་པ་ལས་གྲོལ་བའི་རྣམ་་་་་
གྲོལ་ལམ་དགུ་པ་རྣམས་དེའི་དངོས་གཞི་ངོ་བོར་སྐྱེས་པས་ཁྱབ། མཛོད་
པས་དེ་ལྟར་འདོད་པའི་རྒྱུ་མཚན་ཡང་སྤྱིར་ཉེར་བསྡོགས་ཀྱི་ཚོར་བ་་་་་་
བཏང་སྙོམས་ཀྱིས་ཁྱབ་པ་བཟོ། བསམ་གཏན་དང་པོ་དང་གཉིས་པ་གཉིས་
102

བསམ་གཟུགསཟིན་བྲིས།
ཀྱི་དངོས་གཞིའི་ཚོར་བ་ལ་ཡིད་བདེ། བསམ་གཏན་གསུམ་པའི་དངོས་
གཞིའི་ཚོར་བ་ལ་ཚོར་བ་སེམས་བདེ་ཡོད་ལ། དེས་ན་ཚོར་བའི་དབང་པོ་
རིགས་མི་འདྲ་བ་ཡོད་པའི་ཕྱིར་དབང་པོ་འཕོ་དཀའ་བས་དེ་ལྟར་བཞག
བསམ་གཏན་བཞི་པ་ཡན་ཆད་ཀྱི་དངོས་གཞིའི་ཚོར་བ་ལ་བཏང་སྙོམས་་་་་
ཀྱིས་ཁྱབ་པས་དེས་ན་ཚོར་བའི་དབང་པོ་རིགས་མི་འདྲ་བ་མེད་པའི་ཕྱིར་་་་
དབང་པོ་འཕོ་སླ་བས་དེ་ལྟར་བཞག་གོ། དེ་ལྟར་ན་འོག་སའི་སྒོམ་ཉོན་དགུ་
སྤོང་བའི་བར་ཆད་མེད་ལམ་དགུ་དང་དེའི་རྣམ་གྲོལ་ལམ་དང་པོ་བརྒྱད་
ལ་ཉེར་བསྡོ་ལས་ཀྱིས་ཁྱབ་བོ། །ལྷག་མ་དེ་དང་མཚུངས་པར་བསྟན་པ་ནི།
བསམ་གཏན་དང་པོའི་ཉེར་བསྡོགས་ལ་བཤད་པ་ཇི་ལྟ་བར
། བསམ་གཏན་
གཉིས་པ་ནས་སྲིད་རྩེའི་བར་གྱི་ཉེར་བསྡོགས་ལའང་དེ་བཞིན་དུ་བྱའོ། །མི་
འདྲ་བའི་ཁྱད་པར་ནི། ཉེར་བསྡོགས་བརྒྱད་པོ་དེ་འདོད་པའི་རྟེན་ལ་སྒོམ་
ན། ཡིད་བྱེད་དང་པོ་ལ་ཐོས་བསམ་འདྲེས་མར་སྒོམ་པ་ཡོད་ལ། གཟུགས་ཀྱི་
རྟེན་ལ་སྒོམ་ན་བསམ་བྱུང་མེད། གཟུགས་མེད་པའི་རྟེན་ལ་ཐོས་བྱུང་ཡང་
མེད་ཅིང་སྐྱེས་ཐོབ་ཡིན། བསམ་གཏན་དང་པོ་གཉིས་ཀྱི་དགའ་བ་སྡུད་པ་
ཡིད་བྱེད་ལ་ཚོར་བ་དགའ་བདེ་ཡོད་ལ། བསམ་གཏན་གསུམ་པའི་དགའ་
བ་སྡུད་པ་ཡིད་བྱེད་ལ་ཚོར་བདེ་ཡོད་ཅིང་། བསམ་གཏན་བཞི་པ་ཡན་ཆད་
ཀྱི་དགའ་བ་སྡུད་པ་ཡིད་བྱེད་ནི། སྤང་བྱ་སྤོང་བ་ལ་ཡོན་ཏན་དུ་མཐོང་བ་
ཙམ་ལ་བཤད་ཀྱི་རང་སས་བསྡུས་པའི་ཚོར་བ་དགའ་བདེ་མེད་ཅིང་། ཉེར་
བསྡོགས་གང་དང་གང་གི་ཡིད་བྱེད་དང་པོ་ནི་འོག་སར་གཏོགས་པ་ཤེས་་་་
103

རྗེ་ཙོང་ཁ་པའི་གསུང་།
པར་བྱའོ། །ཞི་རགས་ཀྱི་རྣམ་པ་ཅན་གྱི་ཉེར་བསྡོགས་ཀྱིས་འོག་སའི་ཉོན་
མོངས་སྤོང་བའི་ཚུལ་ཡང་། བྱེ་བྲག་སྨྲ་བའི་ལུགས་ཀྱིས་འོག་སའི་མཐོང་
སྤང་དང་སྒོམ་སྤང་གཉིས་ཕྱོགས་གཅིག་ཏུ་སྤོང་བས་ཁྱབ་ཅིང་། མདོ་སྡེ་
པའི་ལུགས་ཀྱིས་འོག་སའི་སྒོམ་སྤང་འབའ་ཞིག་སྤོང་བར་འདོད་དོ། །དེ་
ལའང་འོག་སའི་སྒོམ་སྤང་རགས་པའང་མ་ལུས་པར་སྤོང་བས་མ་ཁྱབ་སྟེ།
བསམ་གཏན་དང་པོའི་དངོས་གཞི་ཐོབ་པའི་འདོད་པའི་རྟེན་ཅན་གྱི་སོ་སོ་
སྐྱེ་བོའི་ཉོན་ཡིད་བཞིན། དེས་ས་ལྷག་མ་རྣམས་ལའང་ཤེས་པར་བྱའོ། །དེ་
ལྟར་ཉེར་བསྡོགས་བརྒྱད་ལས་བསམ་གཏན་དང་པོའི་ཉེར་བསྡོགས་ལ་་་་་
དག་པ་བ་དང་ཟག་མེད་གཉིས་ཡོད་ལ། ཁ་ཅིག་རོ་མྱང་ཅན་དང་གསུམ་
ཡོད་པར་འདོད་དོ། །བསམ་གཏན་གཉིས་པ་ཡན་གྱི་ཉེར་བསྡོགས་ལྷག་མ་
བདུན་ལ་དག་པ་བས་ཁྱབ་བོ། ། དེས་ན་ན་ག་ ་ ་ ་ ་
2 གང་ཐོབ་པར་བྱ་བའི་ངོ་བོ་བཤད་པ། ་་་་མི ། །
གང་ཐོབ་པར་བྱ་བའི་ངོ་བོ་ལ། ཉོན་མོངས་ཅན། དག་པ་བ། ཟག་མེད། དེ་
དག་གི་རྣམ་གཞག་དཔྱད་པ། དང་པོ་ལ་གསུམ། གང་ཉོན་མོངས་པར་བྱ་
བའི་གཞི། གང་གིས་ཉོན་མོངས་པར་བྱེད་པའི་ཆོས། ཇི་ལྟར་ཉོན་མོངས་
པར་བྱེད་པའི་ཚུལ་ལོ། །དང་པོ་ལ། བསམ་གཏན་བཞིའི་དངོས་གཞི་དག་པ་
བ་བཞི། གཟུགས་མེད་བཞིའི་དངོས་གཞི་དག་པ་བ་བཞི་སྟེ་བརྒྱད། ཟག་
མེད་ཉོན་མོངས་པར་བྱ་བའི་གཞི་མ་ཡིན་ཏེ། ཉོན་མོངས་ཅན་དུ་བྱེད་མི་
ནུས་པའི་ཕྱིར་རོ། །གང་གིས་ཉོན་མོངས་པ་ཅན་དུ་བྱེད་པའི་ཆོས་ལ་བཞི།
104

བསམ་གཟུགས་ཟིན་བྲིས
ཁམས་གོང་མའི་འདོད་ཆགས། ང་རྒྱལ། ཐེ་ཚོམ། ལྟ་བའོ། །ཁོང་ཁྲོ་གང་གིས་
ཉོན་མོངས་པ་ཅན་དུ་བྱེད་པའི་ཆོས་མ་ཡིན་ཏེ། ཁམས་གོང་གི་རྟེན་ལ་ཁོང་
ཁྲོ་མེད་པའི་ཕྱིར། མ་རིག་པ་གང་གིས་ཀུན་ནས་ཉོན་མོངས་པ་ཅན་དུ་བྱེད་
པའི་ཆོས་ཡིན་ན། ཚུལ་ཇི་ལྟར་ཉོན་མོངས་ཅན་དུ་བྱེད་ཅེ་ན། མ་རིག་པའི་
དབང་གིས་ཐེ་ཚོམ་གྱི་ཉོན་མོངས་ཅན་དུ་བྱེད་པས། མ་རིག་པ་དང་ཐེ་ཚོམ་
གཉིས་འཇུག་པ་གཅིག་ཏུ་བཤད་པའང་ཡིན། ཇི་ལྟར་ཉོན་མོངས་པར་བྱེད་
པའི་ཚུལ་ལ། འདོད་ཆགས་ཀྱིས་ཉོན་མོངས་ཅན་དུ་བྱེད་ཚུལ་ལ། བསམ་
གཏན་བཞི་དང་གཟུགས་མེད་ཀྱི་དངོས་གཞི་དག་པ་བརྒྱད་གང་རུང་ལ་་་་་
མཉམ་པར་བཞག་པ་ན། སྙོམས་འཇུག་དེ་དག་ལ་དམིགས་པའི་སྲེད་པ་སྐྱེ་
སྟེ། སྙོམས་འཇུག་གི་རྒྱུན་སྲིད་པ་དང་མཚུངས་ལྡན་དུ་སོང་བ་ན་སྲེད་པ་
ཤས་ཆེ་བས་ཉོན་མོངས་ཅན་དུ་བྱས། ང་རྒྱལ་གྱིས་བྱེད་ཚུལ་ནི། དེ་བརྒྱད་
གང་རུང་ལ་མཉམ་པར་བཞག་པ་ན་སྙོམས་འཇུག་འདི་ལྟ་བུ་བདག་གིས་་་་
ཐོབ་ཀྱི། གཞན་གྱིས་ནི་མ་ཡིན་ནོ། །ཞེས་སེམས་ཁེངས་པའི་རྣམ་པ་ཅན་དུ་
སྐྱེས་ཏེ། སྙོམས་འཇུག་དེ་དག་གི་རྒྱུན་ང་རྒྱལ་དང་མཚུངས་ལྡན་དུ་སོང་བ་
ན་ང་རྒྱལ་གྱིས་ཉོན་མོངས་ཅན་དུ་བྱས། ཐེ་ཚོམ་གྱིས་ཉོན་མོངས་ཅན་དུ་
བྱེད་ཚུལ་ནི། དེ་བརྒྱད་གང་རུང་ལ་མཉམ་པར་བཞག་པ་ན་ལམ་དང་ལམ་
མིན་ལ་རྨོངས་པའི་མཐུས་འདི་དག་ཐར་ལམ་ཡིན་མིན་སྙམ་དུ་ཐེ་ཚོམ་་་་་
སྐྱེས་ཏེ། སྙོམས་འཇུག་དེའི་རྒྱུན་ཐེ་ཚོམ་དང་མཚུངས་ལྡན་དུ་སོང་བ་ན་ཐེ་
ཚོམ་གྱིས་ཉོན་མོངས་ཅན་དུ་བྱས། ལྟ་བས་ཉོན་མོངས་ཅན་དུ་བྱེད་ཚུལ་ནི།
105

རྗེ་ཙོང་ཁ་པའི་གསུང་།
ལྟ་བ་དང་པོ་གསུམ་རྒྱུད་ལ་ལྡན་བཞིན་པའི་ངང་ནས་བསམ་གཏན་བཞི་་་
དང་གཟུགས་མེད་བཞི་དངོས་གཞི་དག་པ་བ་བརྒྱད་གང་རུང་རྒྱུད་ལ་ཐོབ་
སྟེ། དེ་ལ་མཉམ་པར་བཞག་པ་ན་སྙོམས་འཇུག་འདི་ལྟ་བུ་ཐོབ་པ་ལྟ་བ་
མཆོག་ཏུ་གྱུར་པ་དེའི་མཐུས་ཡིན་ནོ་སྙམ་དུ་ལྟ་བ་དང་པོ་གསུམ་ལ་་་་་་་་
དམིགས་པའི་མཆོག་འཛིན་གྱི་ལྟ་བ་སྐྱེས་ཏེ། སྙོམས་འཇུག་དེ་དག་གི་རྒྱུན་
- ལྟ་བ་དང་འཚུངས་ལྡན་དུ་སོང་བ་ན་ལྟ་བས་ཉོན་མོངས་ཅན་རྣམས་སུ་་་༌་
བྱས། སྙོམས་འཇུག་ཉོན་མོངས་ཅན་ལ་སྲེད་པ་ཤས་ཆེ་བ་ལ་སོགས་པ་
བཞིར་བྱེད་པ་འདི་ལ་ཉི་འོག་བྱེ་བྲག་ཏུ་སྨྲ་བ་དང་ཀུན་བཏུས་པ་གཉིས་་་་་
མཐུན། ཁ་ཆེ་བྱེ་བྲག་ཏུ་སྨྲ་བ་དེ་ལ་སྲེད་པ་ཤས་ཆེ་བ་གཅིག་པུར་འདོད། །
སྙོམས་འཇུག་གི་དངོས་གཞི་དག་པ་བ་དེ་གང་ཞེ་ན་བསམ་གཏན་དང་་་་
གཟུགས་མེད་ཀྱི་དངོས་གཞི་སྙོམས་འཇུག་འཇིག་རྟེན་པའི་དགེ་བའི་ཆར་་་་
གྱུར་པ་ཞིག་ལ་ཟེར། དག་པ་བ་ཟེར་བའི་རྒྱུ་མཚན་ནི་སེམས་བྱུང་ཆགས་པ་
ལོག་པའི་དགེ་བའི་རྩ་བ་དང་མཚུངས་པར་ལྡན་པའམ་ཆགས་པ་ལོག་རང་
སའི་ཀུན་དཀྲིས་མངོན་གྱུར་པ་དང་བྲལ་བའི་ཕྱིར་དག་པ་བའམ་རྣམ་བྱང་
ཞེས་བྱའོ། ། དེ་ལ་དབྱེ་ན་ཉམས་པ་ཆ་མཐུན་གྱི་དག་པ་བ། གནས་པ་ཆ་
མཐུན་གྱི། ཁྱད་པར་ཆ་མཐུན་གྱི ངེས་འབྱེད་ཆ་མཐུན་གྱི་དག་པ་བའོ། །
སྲིད་རྩེའི་དངོས་གཞི་མ་གཏོགས་པའི་དངོས་གཞི་བདུན་པོ་ལ་བཞི་པོ་འདི་
ཚང་བར་ཡོད་ལ། སྲིད་རྩེའི་དངོས་གཞི་ལ་ཁྱད་པར་ཆ་མཐུན་མ་གཏོགས་
པའི་གསུམ་ཡོད་དོ། །འོ་ན་བཞི་པོ་གང་ཡིན་ན། ཉམས་པ་ཆ་མཐུན་གྱི་
106

བསམ་གཟུགས་ཟིན་བྲིས།
དངོས་གཞི་དག་པ་བ་ནི། སྙོམས་འཇུག་གི་དངོས་གཞི་དག་པ་བ་རང་གི་
མཇུག་ཐོགས་སུ་ཉོན་མོངས་སྐྱེ་བ་དང་རྗེས་སུ་མཐུན་པ། གཉིས་པ་ནི། དེ་
ཡིན་པ་རང་གི་མཇུག་ཐོགས་སུ་ཉོན་མོངས་ཀྱི་སྙོམས་འཇུག་མི་སྐྱེ་བར་་་་་
རང་སའི་དག་པ་བ་སྐྱེ་བ་དང་རྗེས་སུ་མཐུན་པ། གསུམ་པ་ནི། དེ་ཡིན་པ་
རང་གི་མཇུག་ཐོགས་སུ་དེ་མི་སྐྱེ་བར་གོང་སའི་དག་པ་བ་སྐྱེ་བ་དང་རྗེས་སུ་
མཐུན་པ། བཞི་པ་ནི། དེ་ཡིན་པ་རང་གི་མཇུག་ཐོགས་སུ་དེ་མི་སྐྱེ་བར་
སྙོམས་འཇུག་ཟག་མེད་སྐྱེ་བ་དང་རྗེས་སུ་མཐུན་པའོ། །སྙོམས་འཇུག་ཟག་
མེད་གང་ཞེ་ན། བསམ་གཏན་དང་གཟུགས་མེད་ཀྱི་སྙོམས་འཇུག་འཇིག་
རྟེན་ལས་འདས་པའི་ལམ་གྱི་ངོ་བོར་སྐྱེས་པ་ཞིག་ལ་ཟེར། དེའང་བསམ་
གཏན་ས་དྲུག་གཟུགས་མེད་དང་པོ་གསུམ་གྱི་ངོ་བོར་སྐྱེས་པའི་ཟག་མེད་་་་
ཀྱི་ལམ་ཡོད་ལ། སྲིད་རྩེ་དང་འདོད་པའི་ངོ་བོར་སྐྱེས་པའི་ཟག་མེད་ཀྱི་ལམ་
མེད་དེ། སྲིད་རྩེ་ནི་འདུ་ཤེས་ཀྱི་རྒྱུ་བ་ཤིན་ཏུ་མི་གསལ་བའི་ཕྱིར། འདོད་པ་
ནི་རྣམ་གཡེང་གི་ངོ་བོར་གྱུར་པའི་ཕྱིར་རོ། །
བསམ་གཏན་གྱི་ཡན་ལག་དང་གཟུགས་མེད་ཀྱི་
དམིགས་རྣམ་བཤད་པ། ད་
བཞི་པ་ལ་བསམ་གཏན་གྱི་ཡན་ལག གཟུགས་མེད་ཀྱི་དམིགས་རྣམ།
དེ་དག་བསྒོམས་པའི་འབྲས་བུ་བཤད་པའོ། །དང་པོ་ལ་རྫས་བཏགས་ཀྱི་
ཁྱད་པར། ཡན་ལག་སོ་སོའི་ངོས་འཛིན། གྲངས་ངེས་པའི་རྒྱུ་མཚན་དང་
གསུམ་མོ། །དང་པོ་ལ་མིང་གི་སྒོ་ནས་དབྱེ་ན་བཅོ་བརྒྱད་དུ་ཡོད་དེ། བསམ་
107

རྗེ་ཙོང་ཁ་པའི་གསུང་།
གཏན་དང་པོ་དང་གསུམ་པ་ལ་ཡན་ལག་ལྔ་ལྔ། གཉིས་པ་དང་བཞི་པ་ལ་
བཞི་བཞིར་བྱེད་དོ། །དེ་དག་ཀྱང་གང་ཞེ་ན། བསམ་གཏན་དང་པོའི་ཡན་
ལག་ནི། རྟོག་དཔྱོད་གཉིས། དགའ་བདེ་གཉིས། ཏིང་ངེ་འཛིན་ཏེ་ལྔ།
གཉིས་པའི་ཡན་ལག་བཞི་ནི། རབ་དྭངས་དང་། དགའ་བདེ། ཏིང་ངེ་
འཛིན་བཞི། གསུམ་པའི་ཡན་ལག་ལྔ་ནི། དྲན་པ། ཤེས་བཞིན། འདུ་བྱེད་
བཏང་སྙོམས། ཚོར་བ་བདེ་བ། ཏིང་ངེ་འཛིན། བཞི་པའི་ཡན་ལག་བཞི་ནི།
དྲན་པ་ཡོངས་དག བཏང་སྙོམས་ཡོངས་དག ཚོར་བ་བཏང་སྙོམས། ཏིང་
ངེ་འཛིན་རྣམས་སོ། །ཡན་ལག་འདི་རྣམས་རྫས་སུ་བསྡུ་ན་མཛོད་པའི་
ལུགས་ཀྱིས་རྫས་བཅུ་གཅིག་ཏུ་འདུ་སྟེ། རྟོག་དཔྱོད་གཉིས། དགའ་བ། ཤིན་
ཏུ་སྦྱངས་པའི་བདེ་བ། ཏིང་ངེ་འཛིན། རབ་དང་། དྲན་པ། ཤེས་བཞིན།
འདུ་བྱེད་བཏང་སྙོམས། ཚོར་བ་སེམས་བདེ། ཚོར་བ་བཏང་སྙོམས་ཏེ་བཅུ་
གཅིག་གོ །དེར་འདུས་པའི་ཚུལ་ནི། བསམ་གཏན་དང་པོ་གཉིས་ཀྱི་དགའ་
བ་གཉིས་དགའ་བའི་རྫས་སུ་བསྡུ། དང་པོ་གཉིས་ཀྱི་བདེ་བ་གཉིས་ཤིན་ཏུ་
སྦྱངས་པའི་བདེ་བའི་རྫས་སུ་བསྡུ། ཏིང་ངེ་འཛིན་ཏིང་ངེ་འཛིན་གྱི་རྫས་སུ་
བསྡུ། ཐ་མ་གཉིས་ཀྱི་དྲན་པ་དྲན་པའི་རྫས་སུ་བསྡུ། ཐ་མ་གཉིས་ཀྱི་འདུ་
བྱེད་བཏང་སྙོམས་གཉིས་འདུ་བྱེད་བཏང་སྙོམས་ཀྱི་རྫས་སུ་འདུས་སོ། །
ཀུན་ལས་བཏུས་ཀྱི་ལུགས་ཀྱིས་རྫས་དགུར་འདོད་དོ། །རྟོག་དཔྱོད་གཉིས། །
ཚོར་བ་ཡིད་བདེ། ཏིང་ངེ་འཛིན། འདུ་བྱེད་བཏང་སྙོམས། དྲན་པ། ཤེས་
བཞིན། ཚོར་བ་སེམས་བདེ། ཚོར་བ་བཏང་སྙོམས་ཏེ་དགུར་འདུས་སོ། །
108

བསམ་གཟུགས་ཟིན་བྲིས།
དེར་འདུས་པའི་ཚུལ་ནི། དང་པོ་གཉིས་ཀྱི་དགའ་བདེ་ཚོར་བ་ཡིད་བདེའི་
རྫས་སུ་བསྡུ། ཏིང་ངེ་འཛིན། དྲན་པ། འདུ་བྱེད་བཏང་སྙོམས་རྣམས་འདྲ།
རབ་དང་ནི་དྲན། ཤེས་བཞིན། བཏང་སྙོམས་གསུམ་དུ་འདུས་པས་རྫས་
ལོགས་པ་མེད་དོ། །ཡན་ལག་སོ་སོའི་ངོས་འཛིན་བཞི་ལས། བསམ་གཏན་
དང་པོའི་ཡན་ལག་ རྟོག་པ་ནི་དོན་གྱི་ངོ་བོ་ཙམ་ཀུན་ཏུ་འཚོལ་བར་བྱེད་
པའི་ནང་གི་བརྗོད་པ་སེམས་པ་དང་ཤེས་རབ་གང་རུང་ལ་བཏགས་པ།
དཔྱོད་པ་ནི་དེའི་རྒྱུ་མཚན་ཞིབ་ཏུ་དཔྱོད་པར་བྱེད་པའི་ནང་གི་བརྗོད་པ་་་
སེམས་པ་དང་ཤེས་རབ་གང་རུང་གི་ཆ་ལ་བཏགས་པ་ཡིན་ཞིང་། དེ་གཉིས་
རེས་འཇོག་ཏུ་འབྱུང་ལ། ཅིག་ཅར་དུ་མི་འབྱུང་བར་མདོ་སྡེ་པ་ཡན་ཆད་
ཀྱིས་འདོད་དོ། །བྱེ་བྲག་སྨྲ་བའི་ལུགས་ཀྱིས་རྟོག་དཔྱོད་གཉིས་པོ་སེམས་
རྩིང་བ་དང་ཞིབ་པའི་རྣམ་པ་ཅན་རྫས་ཡོད་དུ་འདོད་ཅིང་དེའང་བསམ་་་
གཏན་དང་པོའི་དངོས་གཞི་ཙམ་པོའི་སྐབས་སུ་དེ་གཉིས་ཅིག་ཅར་དུ་་་་་་
འབྱུང་ཞིང་རིམ་ཅན་དུ་མི་འབྱུང་བར་འདོད་དོ། །བདེ་བ་ནི་མཛོད་པའི་
ལུགས་ཀྱིས་སེམས་བྱུང་ཤིན་ཏུ་སྦྱངས་པའི་བདེ་བ་ཡིན་པས་ཚོར་བ་མིན་་་་
ཞིང་། དགའ་བ་ནི་ཚོར་བ་ཡིད་བདེར་འདོད་དོ། །ཀུན་བཏུས་ཀྱི་ལུགས་
ཀྱིས་གཙོ་བོ་ཡིད་ཀྱི་རྣམ་ཤེས་གཅིག་གི་འཁོར་དུ་སྐྱེས་པའི་སེམས་བྱུང་་་་་་
སིམ་པར་མྱོང་བ་གཅིག་ཉིད་ལ་དབང་པོ་རྟེན་བཅས་ཀྱི་ལུས་ལ་ཕན་་་་་་་
འདོགས་པའི་ཆ་ནས་བདེ་བ། ཡིད་བདེ་འཁོར་བཅས་སིམ་པར་བྱེད་པའི་
ཆ་ནས་དགའ་བ། དེ་ལྟར་བྱེད་ལས་ཐ་དད་ཀྱི་ཆ་ནས་དེ་གཉིས་སུ་བཞག་
109

རྗེ་ཙོང་ཁ་པའི་གསུང་།
གི་རྫས་ཐ་དད་པ་མེད་དོ་ཞེས་ཀུན་ལས་བཏུས་ཀྱི་འགྲེལ་པར་བཤད་དོ། །
ཏིང་ངེ་འཛིན་ནི་རང་དང་མཚུངས་ལྡན་གྱི་སེམས་སེམས་བྱུང་དམིགས་པ་་
ལ་སྡུད་པར་བྱེད་པའི་སེམས་བྱུང་རྩེ་གཅིག་པའོ། །དེ་ལྟར་བྱས་ན་ཀུན་ལས་
བཏུས་པའི་ལུགས་ཀྱིས་རྟོག་དཔྱོད་གཉིས་ཏིང་ངེ་འཛིན་གསུམ་འདུ་བྱེད་
ཀྱི་ཕུང་པོར་འདུ། དགའ་བདེ་གཉིས་ཚོར་བའི་ཕུང་པོར་འདུ། མཛོད་པའི་
ལུགས་ཀྱིས་རྟོག་དཔྱོད་གཉིས་བདེ་བ་ཏིང་ངེ་འཛིན་རྣམས་འདུ་བྱེད་ཀྱི་་༌་་
ཕུང་པོར་འདུ། དགའ་བ་ཚོར་བའི་ཕུང་པོར་འདུ། འོ་ན་བསམ་གཏན་དང་
པོའི་དངོས་གཞི་ཁྱད་པར་ཅན་ཞེས་པ་དེ་གང་ཞེ་ན། བསམ་གཏན་དང་
པོའི་སྙོམས་འཇུག་གཞིར་བྱས་ལ། རྟོག་པ་ལ་འདོད་ཆགས་དང་བྲལ་བ་
ཙམ་ལ་བསམ་གཏན་དང་པོའི་དངོས་གཞི་ཁྱད་པར་ཅན་ཞེས་བྱ་ལ།
དེའང་བསམ་གཏན་དང་པོའི་ཡན་ལག་ལྔའི་ནང་ནས་རྟོག་པ་རགས་ཤོས་་
ཡིན་པས་ཡན་ལག་གཞན་རྣམས་ལས་ཆགས་པ་དང་མ་བྲལ་བར་རྟོག་པ་
ལས་ཆགས་པ་དང་བྲལ་བ་སྲིད་པས། དང་པོ་ལ་བསམ་གཏན་དང་པོའི་
དངོས་གཞི་ཁྱད་པར་ཅན་བཞག་ལ། བསམ་གཏན་ལྷག་མ་རྣམས་ཀྱི་ཡན་
ལག་ལ་དེ་ལྟ་བུའི་ཁྱད་པར་ཅན་མེད་པས་དངོས་གཞི་ཁྱད་པར་ཅན་མ་་་་་
བཞག་གོ །གཉིས་པའི་བཞི་ལ། ནང་རབ་དང་ནི་མཛོད་ལུགས་ཀྱིས་བསམ་
གཏན་དང་པོ་ལས་ངེས་པར་འབྱུང་བ་ལ་ཡིད་ཆེས་པར་བྱེད་པའི་དད་པ་
ཡིན་ཞེས་མཛོད་ལས་བཤད་དོ། །གཏན་ལ་དབབ་པ་བསྡུ་བ་ལས་བསམ་
གཏན་གཉིས་པའི་སས་བསྡུས་པའི་དྲན་པ་ཤེས་བཞིན་འདུ་བྱེད་བཏང་་་་་
110

བསམ་གཟུགས་ཟིན་བྲིས།
སྙོམས་གསུམ་ལ་བཤད་དོ། །ནང་རབ་དང་གི་དོན་ནི་བསམ་གཏན་དང་
པོའི་རྟོག་དཔྱོད་ཀྱིས་རྒྱུད་འཁྲུགས་པར་བྱེད་པའི་རྣམ་གཡེང་ཉེ་བར་ཞི་་་་
བའི་ཕྱིར་ན་དེའི་དགའ་བདེ་གཉིས་ཏིང་ངེ་འཛིན་གསུམ་མཛོད་པ་དང་་་་
ཀུན་ལས་བཏུས་པའི་ལུགས་སོ་སོར་བསམ་གཏན་དང་པོའི་ཡན་ལག་ཏུ་་་་
བཤད་པ་བཞིན་ནོ། །གསུམ་པ་ཡན་ལག་ལ་ལྔ་ལས། དྲན་པ་ནི་གསུམ་པའི་
གདམས་ངག་གི་དམིགས་རྣམ་མི་བརྗེད་པར་འཛིན་པའི་བསམ་གཏན་་་་་
གསུམ་པའི་སས་བསྡུས་པའི་སེམས་བྱུང་། ཤེས་བཞིན་ནི་བྱིང་རྒོད་ཀྱི་བྱ་ར་
བྱེད་པའི་བསམ་གཏན་གསུམ་པའི་སས་བསྡུས་པའི་སེམས་བྱུང་། འདུ་བྱེད་
བཏང་སྙོམས་ནི་བྱིང་རྒོད་ཀྱི་སྐྱོན་གྱིས་མི་མཉམ་པ་མེད་པའི་བསམ་གཏན་
གསུམ་པའི་སས་བསྡུས་པའི་སེམས་བྱུང་། ཚོར་བ་བདེ་བ་ནི་གཙོ་བོ་ཡིད་ཀྱི་
རྣམ་པར་ཤེས་པ་གཅིག་གི་འཁོར་དུ་སྐྱེས་པའི་སེམས་བྱུང་སིམ་པ་མྱོང་བ།
ཏིང་ངེ་འཛིན་སྔར་བཞིན། འོ་ན་དང་པོ་གཉིས་ཀྱི་དགའ་བ་དང་། གསུམ་
པའི་བདེ་བ་ལ་ཁྱད་པར་ཅི་ཡོད་ཅེ་ན། གཙོ་བོ་ཡིད་ཀྱི་རྣམ་པར་ཤེས་པ་
གཅིག་གི་འཁོར་དུ་སྐྱེས་པའི་སེམས་བྱུང་སིམ་པ་ཉམས་སུ་མྱོང་བར་་་་་་་་
འདྲའང་། ཡུལ་ལ་ཧ་ཅང་གཡོ་བའི་སྐྱོན་ཉེ་བར་ཞི་བའི་དུས་ན་དགའ་བ།
དེ་ཉེ་བར་ཞི་བའི་བསམ་གཏན་གསུམ་པའི་དུས་ན་བདེ་བ་ཞེས་ཟེར་གྱི་་་་་
དགའ་བ་མི་ཟེར་རོ། །བྱེ་བྲག་ཏུ་སྨྲ་བས་དང་པོ་གཉིས་ཀྱི་བདེ་བ་སེམས་
བྱུང་ཤིན་སྦྱངས་ཀྱི་བདེ་བར་འདོད་ལ། མདོ་སྡེ་པས་གསུམ་པ་དང་བཞི་པ་
ན་དང་པོ་གཉིས་ལས་ཕུལ་དུ་བྱུང་བའི་ཤིན་སྦྱངས་ཡོད་བཞིན་དུ། ཅིའི་
iii

རྗེ་ཙོང་ཁ་པའི་གསུང་།
ཕྱིར་ཤིན་ཏུ་སྦྱངས་པའི་བདེ་བ་ཡང་དག་ཏུ་མ་སྨྲོས་ཞེས་བཀག་ནས་རང་་་་
ལུགས་ཀྱིས་དང་པོའི་བསམ་གཏན་གྱི་བདེ་བ་གཙོ་བོ་ལུས་ཀྱི་རྣམ་པར་་་་་
ཤེས་པ་གཅིག་གི་འཁོར་དུ་སྐྱེས་པའི་སེམས་བྱུང་སིམ་པ་མྱོང་བ་དབང་་་་་་
ཤེས་ཀྱི་ཡིན་པར་འདོད་དོ། །བཞི་པའི་ཡན་ལག་བཞི་ལས། དྲན་པ་ཡོངས་
དག་ནི་བཞི་པའི་གདམས་ངག་གི་དམིགས་རྣམ་མ་བརྗེད་པར་འཛིན་པའི་
བསམ་གཏན་སྐྱོན་བརྒྱད་ལས་གྲོལ་བའི་སེམས་བྱུང་། འདུ་བྱེད་བཏང་
སྙོམས་ཡོངས་དག་ནི་བྱིང་རྒོད་ཀྱི་སྐྱོན་གྱིས་མི་མཉམ་པ་མེད་པའི་སྐྱོན་་་་་་
བརྒྱད་ལས་གྲོལ་བའི་སེམས་བྱུང་། ཚོར་བ་བཏང་སྙོམས་ནི་གཙོ་བོ་ཡིད་ཀྱི་
རྣམ་པ་ཤེས་པ་གཅིག་གི་འཁོར་དུ་སྐྱེས་པའི་སེམས་བྱུང་ཚོར་བ་སིམ་་་་་་་
གདུང་གང་ཡང་མིན་ཞིང་བར་མ་ཉམས་སུ་མྱོང་བའི་བསམ་གཏན་གྱི་སྐྱོན་
བརྒྱད་ལས་གྲོལ་བའོ། །ཏིང་ངེ་འཛིན་ནི་སྔར་བཞིན་ནོ། །འོ་ན་གསུམ་པར་
ཤེས་བཞིན་ཡན་ལག་ཏུ་སྨོས། བཞི་པར་མི་སྨོས་པ་ཅི་ཞེ་ན། བཞི་པར་
བསམ་གཏན་གྱི་སྐྱོན་བརྒྱད་ལས་གྲོལ་བས་བྱིང་རྒོད་ཀྱི་བྱ་ར་བྱེད་མི་་་་་་
དགོས་པའི་ཕྱིར་དེ་ཡན་ལག་ཏུ་མ་བཞག་གོ། །སྐྱོན་བརྒྱད་ནི་རྟོག་དཔྱོད་
གཉིས། དགའ་བདེ་གཉིས། སྡུག་བསྔལ་ཡིད་མི་བདེ་གཉིས། དབུགས་
འབྱུང་རྔུབ་གཉིས་ཏེ་བརྒྱད་དོ། །རྟོག་དཔྱོད་དགའ་བདེ་བསམ་གཏན་གྱི་
སྐྱོན་དུ་བཤད་པ་དེའང་གཞན་གྱི་ས་ལ་བལྟོས་ཏེ་སྐྱོན་ཡིན་གྱི། རང་གི་ས་
པ་ལ་བལྟོས་ཏེ་སྐྱོན་མིན་ནོ། །གྲངས་ངེས་པའི་རྒྱུ་མཚན་ནི། བསམ་གཏན་
བཞིའི་ཡན་ལག་ལ་བཞི་དང་ལྔར་ངེས་པའི་རྒྱུ་མཚན་ཅི་ཡིན་ཞེ་ན། བསམ་
112

བསམ་གཟུགས་ཟིན་བྲིས།
གཏན་གྱི་དངོས་བཞིའི་ཡན་ལག་རྣམས་དེར་ངེས་པ་ནི་མ་ཡིན་ཏེ། ཡན་
ལག་དེ་དག་གང་ཡང་མིན་པའི་བསམ་གཏན་གྱི་དངོས་གཞི་དུ་མ་ཡོད་་་་
པའི་ཕྱིར་རོ། ། འོ་ན་ཡན་ལག་ལྔ་དང་བཞིར་འཇོག་པའི་དོན་དེ་གང་གི་
དབང་དུ་བྱས་ན། གཙོ་བོ་བསྡུས་པའི་དབང་དུ་བྱས་སོ། །གང་གི་དབང་དུ་
བྱས་ནས་གཙོ་བོ་བསྡུས་ཤེ་ན། གཉེན་པོ། ཕན་ཡོན། གནས་ཀྱི་ཡན་ལག་གི་
དབང་དུ་བྱས་ཏེ་གཙོ་བོ་བསྡུས་སོ། །བསམ་གཏན་དང་པོའི་རྟོག་དཔྱོད་
གཉིས་པོ་དེ་གཉེན་པོའི་ཡན་ལག་ཡིན་ཏེ། འོག་སའི་ཉོན་མོངས་ལས་
ཆགས་པ་དང་བྲལ་བར་བྱེད་པའི་ཕྱིར་རོ། །རྟོག་དཔྱོད་གཉིས་གཉེན་པོར་
འགྱུར་བའི་ཚུལ་ཡང་ཉེར་བསྡོགས་ཀྱི་རྟོག་དཔྱོད་ཀྱི་རྒྱུན་ལ་བསམ་པ་ཡིན་
གྱི། དངོས་གཞིའི་རྟོག་དཔྱོད་ནི་འོག་སའི་ཐག་སྲིང་བར་བྱེད་པ་ཙམ་ཡིན་
གྱི་སྤོང་གཉེན་དངོས་ནི་མ་ཡིན་ནོ། །དགའ་བདེ་གཉིས་ཕན་ཡོན་གྱི་ཡན་
ལག་ཡིན་ཏེ། རྟོག་དཔྱོད་ཀྱིས་འོག་སའི་ཉོན་མོངས་སྤངས་པ་ལས་སྐྱེས་
པའི་ཕྱིར་རོ། །ཏིང་ངེ་འཛིན་གནས་ཀྱི་ཡན་ལག་ཡིན་ཏེ། དེ་ལ་བརྟེན་ནས་
རྟོག་དཔྱོད་གཉེན་པོའི་ཡན་ལག་དང་དགའ་བདེ་ཕན་ཡོན་གྱི་ཡན་ལག་སྐྱེ་
བའི་ཕྱིར་རོ། །གཉིས་པའི་ནང་རབ་ཏུ་དང་བ་ནི་གཉེན་པོའི་ཡན་ལག་ཡིན་
ཏེ། དང་པོའི་རྟོག་དཔྱོད་སྤོང་བའི་ཕྱིར་རོ། །འགྱུར་ཚུལ་སྔར་དང་འདྲ།
དགའ་བདེ་ཕན་ཡོན་གྱི་ཡན་ལག་ཏུ་འགྱུར་ཚུལ་ཡང་སྔར་བཞིན། ཏིང་
འཛིན་ཡང་སྔར་བཞིན། གསུམ་པའི་དྲན་ཤེས་བཞིན་འདུ་བྱེད་བཏང་
སྙོམས་གསུམ་གཉེན་པོའི་ཡན་ལག་ཡིན་ཏེ། གཉིས་པའི་དགའ་བ་སྤོང་བའོ།
113

རྗེ་ཙོང་ཁ་པའི་གསུང་།
གཞན་རྣམས་སྔར་བཞིན། བཞི་པའི་དྲན་པ་ཡོངས་དག་འདུ་བྱེད་བཏང་
སྙོམས་ཡོངས་དག་ནི་གཉེན་པོའི་ཡན་ལག་སྟེ། གསུམ་པའི་བདེ་བ་སྤོང་བ་
ཡིན་པས་སོ། །ཚོར་བ་བཏང་སྙོམས་ཕན་ཡོན་གྱི་ཡན་ལག་གོ །ཏིང་ངེ་
འཛིན་གནས་ཀྱི་ཡན་ལག་གོ །བསམ་གཏན་གྱི་ཡན་ལག་ལ་ཁྱད་པར་ཅི་
ཡོད་ཅེ་ན། དང་པོ་གཉིས་ཀྱི་ཡན་ལག་ལ། ཏིང་ངེ་འཛིན་རྫོགས་མ་རྫོགས་
ཀྱི་ཁྱད་པར་ཡོད་དོ། །ཐ་མ་གཉིས་ཀྱི་ཡན་ལག་ལ། ཕན་འདོགས་རྫོགས་མ་
རྫོགས་ཀྱི་ཁྱད་པར་ཡོད་ཅེས་སོ། །བསམ་གཏན་བཞིར་འཇོག་པའི་རྒྱུ་
མཚན་ཅི་ཡིན་ཞེ་ན། ཚོར་བའི་དབང་པོ་ལས་ངེས་པར་འབྱུང་བའི་དབང་
དུ་བྱས་ཏེ་བཞིར་འཇོག་སྟེ། ཚོར་བ་ཡིད་མི་བདེའི་དབང་པོ་ལས་ངེས་པར་
འབྱུང་བའི་དབང་དུ་བྱས་ནས་དང་པོ་བཞག་ཚོར་བ་སྡུག་བསྔལ་གྱི་དབང་
པོ་ལས་ངེས་པར་འབྱུང་བའི་དབང་དུ་བྱས་ནས་གཉིས་པ་བཞག ཚོར་བ་
ཡིད་བདེའི་དབང་པོ་ལས་ངེས་པར་འབྱུང་བའི་དབང་དུ་བྱས་ནས་གསུམ་་
པ་བཞག ཚོར་བ་བདེ་བའི་དབང་པོ་ལས་ངེས་པར་འབྱུང་བའི་དབང་དུ་
བྱས་ནས་བསམ་གཏན་བཞི་བ་བཞག་པར་རྣམ་པར་གཏན་ལ་དབབ་པ་་་་
བསྡུ་བར་བཤད། དེ་ལྟར་བྱས་ནས་བསམ་གཏན་དང་པོའི་དགའ་བདེ་ལ་
དབེན་པ་ལས་སྐྱེས་པའི་དགའ་བ་དང་བདེ་བ་ཞེས་ཟེར། ། གཉིས་པའི་
དགའ་བ་དང་བདེ་བ་ལ་ཏིང་ངེ་འཛིན་ལས་སྐྱེས་པའི་དགའ་བདེ་ཞེས་་་་་་
ཟེར། གསུམ་པའི་བདེ་བ་ལ་དགའ་བ་མེད་པའི་བདེ་བ་ཞེས་ཟེར་རོ། །དེ་
ལྟར་ན་བསམ་གཏན་དང་པོའི་རྟོག་དཔྱོད་དོ་བས་བསམ་གཏན་གཉིས་པ།
114

བསམ་གཟུགས་ཟིན་བྲིས།
གཉིས་པའི་དགའ་བ་དོར་བས་བསམ་གཏན་གསུམ་པ། གསུམ་པའི་བདེ་བ་
དོར་བས་བཞི་པར་བཞག་པའི་ཕྱིར། བསམ་གཏན་རྣམས་ནི་ཡན་ལག་གི་
སྒོ་ནས་འོག་ས་ལས་འདའ་བ་ཞེས་བཤད་དོ། །གཟུགས་མེད་ཀྱི་དམིགས་
རྣམ་དཔྱད་པ་ལ་བཞི་ལས། ནམ་མཁའ་མཐའ་ཡས་ཀྱི་དམིགས་རྣམ་ནི།
བསམ་གཏན་བཞི་པ་ཐོབ་པའི་གང་ཟག་དེས་གཟུགས་ལ་རགས་པ་་་་་་
མཐོང་ནས་དེ་བཟློག་པའི་ཆེད་དུ་བསམ་གཏན་བཞི་བ་དེ་རགས་པ་དང་་་་
ནམ་མཁའ་མཐའ་ཡས་དེ་ཞི་བ་དང་། འདི་དག་ནི་ནམ་མཁའ་ཙམ་མོ་ཞེས་
ཞི་རགས་སུ་ཡུན་རིང་དུ་འདྲིས་པར་བྱས་པ་ལ་བརྟེན་ནས་སྔོ་སེར་སོགས་་་་
སུ་སྣང་བ་གཟུགས་ཀྱི་འདུ་ཤེས། གྱང་དང་རྩིག་པ་ལ་སོགས་པར་སྣང་བ་
ཐོགས་པའི་འདུ་ཤེས། སྐྱེད་མོས་ཚལ་དང་ཆུ་ཀླུང་སོགས་སུ་སྣང་བ་སྣ་
ཚོགས་པའི་འདུ་ཤེས་རྣམས་ནུབ་སྟེ་རགས་པའི་མིང་བཞིའི་ཕུང་པོ་དང་་་་
ནམ་མཁའ་ཙམ་མོ་ཞེས་དམིགས་པའི་སྙོམས་འཇུག་ནི་ནམ་མཁའ་མཐའ་་་
ཡས་སྐྱེ་མཆེད་ཀྱི་སྙོམས་འཇུག་གོ །རྣམ་ཤེས་མཐའ་ཡས་སྐྱེ་མཆེད་ཀྱི་
དམིགས་རྣམ་ནི། ནམ་མཁའ་མཐའ་ཡས་སྐྱེ་མཆེད་ཀྱི་སྙོམས་འཇུག་ཐོབ་
པའི་གང་ཟག་གིས་ནམ་མཁའ་མཐའ་ཡས་སྐྱེ་མཆེད་ཀྱི་འདུ་ཤེས་རགས་་་་་
པར་མཐོང་ནས་དེ་བཟློག་པའི་ཕྱིར་དུ། ནམ་མཁའ་མཐའ་ཡས་ལ་རགས་
པ་དང་རྣམ་ཤེས་མཐའ་ཡས་སྐྱེ་མཆེད་ལ་ཞི་བའོ་ཞེས་ནི་རགས་སུ་ཡུན་་་་་
རིང་དུ་འདྲིས་པར་བྱས་པ་ལ་བརྟེན་ནས། ནམ་མཁའ་མཐའ་ཡས་ཀྱི་འདུ་
ཤེས་བཟློག་སྟེ་རྣམ་པར་ཤེས་པ་མཐའ་ཡས་སོ་ཞེས་རང་སའི་མིང་བཞིའི་་་
115

རྗེ་ཙོང་ཁ་པའི་གསུང།
ཕུང་པོ་ལ་དམིགས་པའི་འདུ་ཤེས་ནི་རྣམ་ཤེས་མཐའ་ཡས་སྐྱེ་མཆེད་ཀྱི་་་་་
སྙོམས་འཇུག་གོ ། ཅི་ཡང་མེད་པའི་སྐྱེ་མཆེད་ཀྱི་དམིགས་རྣམ་ནི། རྣམ་ཤེས་
མཐའ་ཡས་སྐྱེ་མཆེད་ཀྱི་སྙོམས་འཇུག་ཐོབ་པའི་གང་ཟག་གིས་རྣམ་ཤེས་་་་་
མཐའ་ཡས་སྐྱེ་མཆེད་ཀྱི་འདུ་ཤེས་དེ་རགས་པར་མཐོང་ནས་དེ་བཟློག་པར་
བྱ་བའི་ཕྱིར་དུ། རྣམ་ཤེས་མཐའ་ཡས་སྐྱེ་མཆེད་ལ་རགས་པ་དང་ཅི་ཡང་
མེད་པའི་སྐྱེ་མཆེད་ལ་ཞི་བའོ་ཞེས་ཞི་རགས་སུ་ཡུན་རིང་དུ་འདྲིས་པར་་་་་
བྱས་པ་ལ་བརྟེན་ནས་རྣམ་ཤེས་མཐའ་ཡས་སྐྱེ་མཆེད་ཀྱི་འདུ་ཤེས་བཟློག་
སྟེ་གཟུགས་ཅན་དང་གཟུགས་མེད་ཀྱི་དམིགས་པ་ཅིའང་མེད་དོ། །ཞེས་
རགས་པའི་མིང་བཞིའི་ཕུང་པོ་ལ་དམིགས་པའི་སྙོམས་འཇུག་ནི་ཅི་ཡང་་་་་
མེད་པའི་སྐྱེ་མཆེད་ཀྱི་སྙོམས་འཇུག་གོ །འདུ་ཤེས་མེད་འདུ་ཤེས་མེད་མིན་
གྱི་སྐྱེ་མཆེད་ཀྱི་སྙོམས་འཇུག་གི་དམིགས་རྣམ་ནི། ཅི་ཡང་མེད་སྐྱེ་མཆེད་ཀྱི་
སྙོམས་འཇུག་ཐོབ་པའི་གང་ཟག་དེས་ཅི་ཡང་མེད་དོ་སྙམ་པའི་འདུ་ཤེས་་་་
རགས་པར་མཐོང་ནས་དེ་བཟློག་པའི་ཕྱིར་དུ། འདུ་ཤེས་གཏན་མེད་པ་ནི་
ཀུན་ཏུ་རྨོངས་པའོ། །འདུ་ཤེས་རགས་པ་ནི་ནད་འབྲས་ཟུག་རྔུའོ། །འདུ་
ཤེས་རགས་པ་ཡོད་པའང་མ་ཡིན་ཕྲ་བ་མེད་པའང་མ་ཡིན་པ་ནི་ཞི་བའོ་གྱ་་
ནོམ་པའོ་ངེས་པར་འབྱུང་བའོ་ཞེས་ཞི་རགས་སུ་ཡུན་རིང་དུ་འདྲིས་པར་་་་་
བྱས་པ་ལ་བརྟེན་ནས་འདུ་ཤེས་རགས་པ་ཡོད་པའང་མ་ཡིན། ཕྲ་བ་མེད་
པའང་མ་ཡིན་ཞེས་རང་སའི་མིང་བཞིའི་ཕུང་པོ་ལ་དམིགས་པའི་སྙོམས་་་་་
འཇུག་ནི་འདུ་ཤེས་མེད་འདུ་ཤེས་མེད་མིན་གྱི་སྙོམས་འཇུག་གོ །དེ་ལྟར་ན་
116

བསམ་གཟུགས་ཟིན་བྲིས།
ནམ་མཁའ་མཐའ་ཡས་སྐྱེ་མཆེད་དོར་བས་རྣམ་ཤེས་མཐའ་ཡས་སྐྱེ་མཆེད།
དེ་དོར་བ་ལ་བརྟེན་ནས་ཅི་ཡང་མེད་པའི་སྐྱེ་མཆེད། དེ་དོར་བ་ལ་བརྟེན་
ནས་འདུ་ཤེས་མེད་འདུ་ཤེས་མེད་མིན་སྐྱེ་མཆེད་དུ་འཇོག་པའི་ཕྱིར་་་་་་་་
གཟུགས་མེད་དམིགས་པའི་སྒོ་ནས་འོག་ས་ལས་འདའ་བ་ཞེས་བྱའོ། །
དེ་དག་བསྒོམས་པའི་འབྲས་བུ་བཤད་པ
དེ་དག་བསྒོམས་པའི་འབྲས་བུ་བཤད་པ་ནི། སྐྱེ་བའི་བསམ་གཏན་
དང་། སྐྱེ་བའི་གཟུགས་མེད་གང་ཡིན་པ། བསམ་གཏན་གྱི་སྙོམས་འཇུག་ལ་
ཆུང་ངུ་དང་འབྲིང་དང་ཆེན་པོ་གསུམ་གསུམ་དུ་བསྒོམས་པས་བསམ་་་་་་་
གཏན་བཞིའི་སྐྱེ་བ་གསུམ་གསུམ་འགྲུབ་བོ། །དེའང་བསམ་གཏན་རྣམས་ཀྱི་
བཅུད་ཀྱི་འཇིག་རྟེན་གྱི་སྐྱེས་ཐོབ་ཀྱི་ཆ་ཕལ་ཆེ་བ་སྙོམས་འཇུག་གི་བསམ་་་
གཏན་གྱི་རྣམ་སྨིན་གྱི་འབྲས་བུ་དང་། དེ་རྣམས་ཀྱི་སྣོད་ཀྱི་འཇིག་རྟེན་
རྣམས་དེའི་བདག་འབྲས་ཡིན་པས། སྐྱེ་བའི་བསམ་གཏན་ཡིན་ནོ། །དེ་
བཞིན་དུ་གཟུགས་མེད་ཀྱི་སྙོམས་འཇུག་རྣམས་ལ། ཆུང་ངུ་དང་འབྲིང་དང་
ཆེན་པོ་གསུམ་གསུམ་བསྒོམས་པས་གཟུགས་མེད་པའི་སྐྱེ་བ་འགྲུབ་བོ། །
དེར་སྐྱེས་པའི་སེམས་ཅན་རྣམས་ཀྱི་སྐྱེས་ཐོབ་ཀྱི་ཆ་ཕལ་ཆེ་བ་རྣམས་ནི་་་་་
གཟུགས་མེད་ཀྱི་སྙོམས་འཇུག་གི་རྣམ་སྨིན་གྱི་འབྲས་བུ་ཡིན་པས། སྐྱེ་བའི་
གཟུགས་མེད་དོ། །ཆུང་ངུ་འབྲིང་ཆེན་པོའི་དོན་ནི་གུས་སྦྱོར་དང་རྟག་སྦྱོར་
གཉིས་ཀ་དང་མི་ལྡན་ན་ཆུང་དུ་། གང་རུང་དང་ལྡན་ན་འབྲིང་། གཉིས་ཀ་
དང་ལྡན་ན་ཆེན་པོའོ། །ཐོབ་པ་པོའི་རྟེན་གྱི་གང་ཟག་ནི། ཅི་ཡང་གི་སྐྱེ་
117

རྗེ་ཙོང་ཁ་པའི་གསུང་།
མཆེད་མ་གཏོགས་པའི་གཞན་བདུན་ནི་རང་ས་དང་འོག་ས་གཉིས་ཀའི་་་་
རྟེན་ཅན་ཡིན་ལ། ཅི་ཡང་གི་སྐྱེ་མཆེད་ལ་རང་ས་དང་འོག་ས་དང་གོང་ས་
གསུམ་གྱི་རྟེན་ཅན་ཡོད་དོ།།
ཐོབ་པའི་རྟགས་བཤད་པ
ཐོབ་པའི་རྟགས་བཤད་པ་ནི། བསམ་གཏན་རྣམས་ཀྱི་སྙོམས་འཇུག་
ཐོབ་པའི་རྟགས་ནི། ལུས་ས་ལ་བྱིང་བར་སྣང་བ་ལྟ་བུའི་རྟགས། གཟུགས་
མེད་ཀྱི་སྙོམས་འཇུག་ཐོབ་པའི་རྟགས་ལ། ལུས་ནམ་མཁའ་ལ་འཕུར་བར་
སྣང་བ་ལྟ་བུའི་རྟགས་འབྱུང་བར་ཉན་སར་བཤད་དོ། །བློ་བཟང་གྲགས་
པའི་དཔལ་གྱིས་སྦྱར་བའོ།། །། །
ਮਸਾਲਾ ਪਲਾਨ ਤੋਂ ਉਸਦੇ ਬੈਸਟ
ਸਬੰਸ ਸੁਪਰਵਟ འ ) ཚོ་
བཁོག། ཀའ་མ ། |
ਟਰਸਟਰ ਸਲਵਾਦੋਂ ਉਸ ਨੂੰ ਨਿਰ
ਮਸਲਨ ਤ ਉਗਲਣ ਨਾਲ ਉਸਰਿ
ii8

དྲང་ངེས་མཐའ་དཔྱོད་
ARR•Rཚersone7ee77ozན
s ཅུ =
ཟང་ངེས་རྣམ་འབྱེད་ཀྱི་ད་
ག 
གནས་གསལ་བར་བྱེད་པ་སྐལ་བཟང་
མགུལ་རྒྱན་ཞེས་བྱ་བ་བཞུགས་སོ། །
མཆོད་བརྗོད་དང་རྩོམ་པར་དམ་བཅའ་བཤད་པ།
ན་མོ་གུ་རུ་མཉྫ་གྷོ་ཥཱ་ཡ། བླ་མ་དང་རྗེ་བཙུན་འཇམ་པའི་དབྱངས་
དབྱེར་མ་མཆིས་པའི་ཞབས་ལ་གུས་པ་ཆེན་པོས་ཕྱག་འཚལ་ཞིང་སྐྱབས་སུ་་
མཆིའོ། །དྲང་ངེས་ལེགས་པར་གསུངས་པ་རྒྱལ་བ་སྟོན་པ་དང་། །དྲང་ངེས་
འབྱེད་པར་ལུང་བསྟན་ཀླུ་སྒྲུབ་ཐོགས་མེད་དང་། །དྲང་ངེས་ཇི་བཞིན་
གཟིགས་པ་རྒྱལ་བ་ཙོང་ཁ་པ། །དྲང་ངེས་བརྒྱུད་པའི་བླ་མ་རྣམས་ལ་ཕྱག་
འཚལ་ལོ། །དྲང་ངེས་གསུང་རབ་ནམ་མཁའ་ཡངས་པ་ལ། །མཁྱེན་པའི་
དཀྱིལ་འཁོར་ཐོགས་པ་མེད་འཇུག་ཅིང་། །འཕྲིན་ལས་འོད་དཀར་ཕྱོགས་ཀྱི་
མཐར་འགྲོ་བ། །ཡོངས་འཛིན་ནམ་མཁའི་ནོར་བུའི་ཞབས་ལ་འདུད། །དྲང་
ངེས་རྣམ་འབྱེད་དཀའ་བའི་གནས་རྣམས་ཀུན། ། ས་འོག་གཏེར་བཞིན་ཤིན་
ཏུ་རྟོགས་དཀའ་བ། ། རྗེ་བཙུན་བླ་མའི་བཀའ་དྲིན་ལ་བརྟེན་ནས། །རྒྱལ་བའི་
དགོངས་བཞིན་བདག་གིས་བཤད་པར་བྱ། །དེ་ལ་འདིར་བསྟན་བཅོས་ཆེན་
པོ་ལེགས་པར་བཤད་པའི་སྙིང་པོ་འདི་འཆད་པ་ལ།
119

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མདོ་སྡེ་དགོངས་འགྲེལ་སྒྲ་ཇི་བཞིན་པ་ལ་བརྟེན་ནས་ ་
དྲང་ངེས་འབྱེད་པ་སེམས་ཙམ་པའི་
ལུགས་བཤད་པ།
མདོ་སྡེ་དགོངས་འགྲེལ་སྒྲ་ཇི་བཞིན་པ་ལ་བརྟེན་ནས་དྲང་ངེས་འབྱེད་
པ་སེམས་ཙམ་པའི་ལུགས། མདོ་སྡེ་དགོངས་འགྲེལ་སྒྲ་ཇི་བཞིན་པར་མི་
བཞེད་ཀྱང་བློ་གྲོས་མི་ཟད་པའི་མདོ་སོགས་སྒྲ་ཇི་བཞིན་པ་ལ་བརྟེན་ནས་་་་་
དྲང་ངེས་འབྱེད་པ་དབུ་མ་པའི་ལུགས་བཤད་པ་གཉིས་ལས། དང་པོ་ལ།
མདོ་སྡེ་ནས་ཇི་ལྟར་གསུངས་པ་འགོད་པ་དང་། དེའི་དོན་ཇི་ལྟར་བཀྲལ་
བའི་ཚུལ་གཉིས།
9ས། དཀར་ཕྱོགས་ག་ཟླ་ ༡༠ ༡༡ དང་། ༡ པ་ནས་༡n p ། ལ་
ལོ ལ་ འགལ་སྤོང་གི་དྲི་བ་བཤད་པ། ན་པ །
དང་པོ་ལ། འགལ་སྤོང་གི་དྲི་བ། འགལ་བ་དེ་སྤོང་བའི་ལན། ངོ་བོ་ཉིད་
གསུམ་གྱི་ངོ་བོ་ངོས་གཟུང་བ། དེ་དག་གིས་གྲུབ་པའི་དོན་ཞུས་པའོ། །དང་པོ་
ནི། དགོངས་འགྲེལ་ལས། བཅོམ་ལྡན་འདས་ཀྱིས་རྣམ་གྲངས་དུ་མར་ཕུང་པོ་
རྣམས་ཀྱི་རང་གི་མཚན་ཉིད་ཀྱང་བཀའ་སྩལ། སྐྱེ་བའི་མཚན་ཉིད་དང་།
འཇིག་པའི་མཚན་ཉིད་དང་། སྤང་བ་དང་ཡོངས་སུ་ཤེས་པ་ཡང་བཀའ་སྩལ།
ཕུང་པོ་རྣམས་ཀྱི་ཇི་ལྟ་བ་བཞིན་དུ་སྐྱེ་མཆེད་རྣམས་དང་རྟེན་ཅིང་འབྲེལ་་་་་
བར་འབྱུང་བ་དང་ཟས་རྣམས་ཀྱི་བར་ཡང་བཀའ་སྩལ། དེ་བཞིན་དུ་སྦྱར་
ནས་བདེན་པ་རྣམས་ཀྱི་རང་གི་མཚན་ཉིད་དང་ཡོངས་སུ་ཤེས་པ་དང་སྤང་་
120

དྲང་ངེས་མཐའ་དཔྱོད། ས་
བ་དང་མངོན་དུ་བགྱི་བ་དང་བསྒོམ་པ་དང་ཁམས་རྣམས་ཀྱི་རང་གི་མཚན་་་
ཉིད་དང་ཁམས་སྣ་ཚོགས་པ་དང་ཁམས་དུ་མ་དང་སྤང་བ་དང་ཡོངས་སུ་་་་
ཤེས་པ་དང་། བྱང་ཕྱོགས་སོ་བདུན་གྱི་རང་གི་མཚན་ཉིད་དང་མི་མཐུན་པ་
དང་གཉེན་པོ་དང་མ་སྐྱེས་པ་སྐྱེ་བ་དང་སྐྱེས་པ་གནས་པ་དང་མི་བསྐྱུད་པ་་་
དང་སླར་ཞིང་འབྱུང་བ་དང་འཕེལ་ཞིང་ཡངས་པ་ཉིད་ཀྱང་བཀའ་སྩལ་ལ།
བཅོམ་ལྡན་འདས་ཀྱིས་ཆོས་ཐམས་ཅད་ངོ་བོ་ཉིད་མ་མཆིས་པ་ཆོས་ཐམས་་་་
ཅད་མ་སྐྱེས་པ་མ་འགགས་པ་གཟོད་མ་ནས་ཞི་བ་རང་བཞིན་གྱིས་ཡོངས་སུ་
མྱ་ངན་ལས་འདས་པ་ཞེས་ཀྱང་བཀའ་སྩལ་ལགས་ན། བཅོམ་ལྡན་འདས་
ཀྱིས་ཅི་ལ་དགོངས་ནས་ཆོས་ཐམས་ཅད་ངོ་བོ་ཉིད་མ་མཆིས་པ་ཆོས་ཐམས་་
ཅད་མ་སྐྱེས་པ་མ་འགགས་པ་གཟོད་མ་ནས་ཞི་བ་རང་བཞིན་གྱིས་ཡོངས་སུ་
མྱ་ངན་ལས་འདས་པ་ཞེས་བཀའ་སྩལ་སྙམ་བགྱིད་ལགས་ཏེ། བཅོམ་ལྡན་
འདས་ཀྱིས་ཅི་ལ་དགོངས་ནས་ཆོས་ཐམས་ཅད་ངོ་བོ་ཉིད་མ་མཆིས་པ་ཆོས་
ཐམས་ཅད་མ་སྐྱེས་པ་མ་འགགས་པ་གཟོད་མ་ནས་ཞི་བ་རང་བཞིན་གྱིས་་་་་
ཡོངས་སུ་མྱ་ངན་ལས་འདས་པ་ཞེས་ཀྱང་བཀའ་སྩལ་བའི་དོན་དེ་ཉིད་་་་་་་
བཅོམ་ལྡན་འདས་ལ་བདག་ཡོངས་སུ་ཞུ་ལགས་སོ། །འདིའི་སྐབས་སུ་དགག་
བཞག་སྤོང་གསུམ་ལས། དང་པོ་ལ། ཁ་ཅིག བྱང་ཆུབ་སེམས་དཔའ་དོན་
དམ་ཡང་དག་འཕགས་ཀྱིས་མདོ་སྡེ་ལ་འགལ་སྤོང་གི་དྲི་བ་ཞུས་པའི་ཚུལ་་་་་
ཡོད་དེ། བཅོམ་ལྡན་འདས་ཀྱིས་འཁོར་ལོ་དང་པོར་གཟུགས་ནས་བྱང་
ཕྱོགས་སོ་བདུན་གྱི་བར་གྱི་ཆོས་ཐམས་ཅད་རང་འཛིན་རྟོག་པའི་ཞེན་་་་་་་་
121

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཞིར་རང་གི་མཚན་ཉིད་ཀྱིས་གྲུབ་པར་བཀའ་སྩལ་བ་དང་། འཁོར་ལོ་བར་
བར་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་དེར་རང་གི་་་་་་
མཚན་ཉིད་ཀྱིས་མ་གྲུབ་པར་བཀའ་སྩལ་པ་གཉིས་སྒྲ་སོར་བཞག་ན་འགལ་
ནའང་། བཅོམ་ལྡན་འདས་ལ་འགལ་བ་མི་མངའ་བས། འཁོར་ལོ་བར་བར་
དེ་ལྟར་གསུངས་པ་དེ་གང་ལ་དགོངས་ནས་གསུངས་ཞེས་དངོས་སུ་ཞུས་་་་་
ནས།་འཁོར་ལོ་དང་པོར་དེ་ལྟར་གསུངས་པ་ཅི་ལ་དགོངས་ནས་གསུངས་
ཞེས་དོན་གྱིས་ཞུས་པ་ཡིན་ལ། འཁོར་ལོ་དང་པོར་དེ་རྣམས་རང་གི་མཚན་
ཉིད་ཀྱིས་གྲུབ་པར་གསུངས་པ་སོགས་ལ་འགལ་བ་སྤོང་བ་མིན་ནོ། །ཞེས་
ཟེར་ན། འདིར་བསྟན་འཁོར་ལོ་དང་པོར་གཟུགས་ནས་བྱང་ཕྱོགས་སོ་
བདུན་གྱི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་་་་་
བསྟན་དེ་རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་་་་
གྲུབ་པར་བསྟན་པའི་ཁྱད་པར་འཐད་པར་ཐལ། དམ་བཅའ་འཐད་པའི་
ཕྱིར། འདོད་ན། འཁོར་ལོ་དང་པོའི་ཆེད་དུ་བྱ་བའི་གདུལ་བྱ་མདོ་སྡེ་པ་དེས་
དེ་རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་་་་
པར་ཁས་ལེན་ཅིང་དེ་རྣམས་རང་གི་མཚན་ཉིད་ཀྱིས་གྲུབ་པར་ཁས་མི་ལེན་
པའི་ཁྱད་པར་འཐད་པར་ཐལ། འདོད་པའི་ཕྱིར། འདོད་མི་ནུས་ཏེ། དེས་དེ་
རྣམས་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར། མདོ་སྡེ་བས་
ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར། དེས་
སྤྱི་མཚན་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར། མ་གྲུབ་ན།
122

འཁྲུལ་དྲང་ངེས་མཐའ་དཔྱོད་
དེས་རང་གི་མཚན་ཉིད་ཀྱིས་གྲུབ་པ་དང་རང་མཚན་དོན་གཅིག་ཏུ་ཁས་་་་
ལེན་པར་ཐལ། མ་གྲུབ་པ་དེའི་ཕྱིར། འདོད་ན། དེས་ཆོས་ཁམས་རང་འཛིན་
རྟོག་པའི་ཞེན་གཞིར་རང་མཚན་དུ་ཁས་ལེན་པར་ཐལ། དེས་དེ་དེར་རང་གི་
མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར། རྟགས་ཁྱབ་ཁས། འདོད་ན།
དེས་དེ་དེར་དངོས་པོར་ཁས་ལེན་པར་ཐལ་ལོ། །འདོད་ན། དེས་དེ་དེར་དོན་
དམ་པར་གྲུབ་པར་ཁས་ལེན་པར་ཐལ་ལོ། །འདོད་ན། དེས་དེ་དེར་དོན་དམ་
པར་རྗོད་བྱེད་ཀྱི་སྒྲའི་བརྗོད་བྱར་ཁས་ལེན་པར་ཐལ་ལོ། །འདོད་ན། རྣམ་
འགྲེལ་ལས། བརྗོད་བྱ་ཉིད་ཕྱིར་དེ་དངོས་མིན། །ཞེས་གསུངས་པ་མི་འཐད་
པར་ཐལ་ལོ། །ཁ་ཅིག དེའི་ཚུལ་ཡོད་དེ། འཁོར་ལོ་དང་པོར་གཟུགས་ནས་
བྱང་ཕྱོགས་སོ་བདུན་གྱི་བར་གྱི་ཆོས་ཐམས་ཅན་བདེན་པར་གྲུབ་མཉམ་དུ་
གསུངས་པ་དང་། འཁོར་ལོ་བར་བར་ཆོས་ཐམས་ཅད་རང་གི་མཚན་ཉིད་
ཀྱིས་མེད་མཉམ་དུ་གསུངས་པ་གཉིས་སྒྲས་ཟིན་ལྟར་ན་འགལ་ཡང་འགལ་་་་
བ་མེད་དགོས་པས། འཁོར་ལོ་བར་བར་དེ་ལྟར་གསུངས་པ་ཅི་ལ་དགོངས་
ནས་གསུངས་ཞེས་དངོས་སུ་ཞུས་ནས་འཁོར་ལོ་དང་པོར་དེ་ལྟར་གསུངས་་་་
པ་ཅི་ལ་དགོངས་ནས་གསུངས་པ་ཡིན་ཞེས་དོན་གྱིས་ཞུས་པ་ཡིན་ནོ། །ཞེས་
ཟེར་ན། འཁོར་ལོ་དང་པོར་ཆོས་ཁམས་དང་ཆོས་ཀྱི་སྐྱེ་མཆེད་སོགས་འདུས་
མ་བྱས་ཀྱི་ཆོས་རྣམས་བདེན་གྲུབ་ཏུ་དངོས་སུ་གསུངས་པར་ཐལ། དམ་
བཅའ་འཐད་པའི་ཕྱིར། འདོད་ན། དེའི་ཆེད་དུ་བྱ་བའི་གདུལ་བྱ་མདོ་སྡེ་བ་
དེས་ཆོས་ཁམས་སོགས་བདེན་གྲུབ་ཏུ་ཁས་ལེན་པར་ཐལ། འདོད་པ་གང་
123

རྗེ་བཙུན་ཆོས་ཀྱི་རྒྱལ་མཚན་གྱི་གསུང་
ཞིག དེས་འཁོར་ལོ་དང་པོ་སྒྲ་ཇི་བཞིན་པར་ཁས་ལེན་པའི་ཕྱིར། འདོད་ན།
དེས་སྤྱི་མཚན་བདེན་གྲུབ་ཏུ་ཁས་ལེན་པར་ཐལ་ལོ། །འདོད་ན། དེས་དེ་དོན་
དམ་བདེན་པར་ཁས་ལེན་པར་ཐལ་ལོ། །འདོད་ན། དེས་དེ་དོན་བྱེད་ནུས་
པར་ཁས་ལེན་པར་ཐལ། འདོད་པའི་ཕྱིར། ཁྱབ་སྟེ། རྣམ་འགྲེལ་ལས། དོན་
དམ་དོན་བྱེད་ནུས་པ་གང་། །དེ་འདིར་དོན་དམ་ཡོད་པ་ཡིན། །གཞན་ནི་
ཀུན་རྫོབ་ཡོད་པ་སྟེ། །དེ་དག་རང་སྤྱིའི་མཚན་ཉིད་བཤད། །ཅེས་གསུངས་པ་
དེ་མདོ་སྡེ་བའི་རང་གཞུང་ཡིན་པའི་ཕྱིར། གཞན་ཡང་། འཁོར་ལོ་དང་པོས་
དེ་རྣམས་བདེན་གྲུབ་ཏུ་མ་བསྟན་པར་ཐལ། དེས་འདུས་མ་བྱས་ཀྱི་ཆོས་
རྣམས་མདོ་སྡེ་བའི་འདོད་པ་ལྟར་གྱི་བདེན་པར་གྲུབ་པ་བཀག་པའི་ཕྱིར་ཏེ།
དྲང་ངེས་རྣམ་འབྱེད་ལས། དང་པོར་ཝཱ་ར་ཎཱ་སིར་གང་ཟག་གི་བདག་མེད་
གསུངས་ཤིང་ཕུང་པོ་ལ་སོགས་པའི་ཆོས་ལ་ཉུང་ཤས་ཤིག་མ་གཏོགས་པ་་་་
བདེན་པར་གྲུབ་པ་མ་བཀག་ཅིང་བདེན་པར་ཡོད་པ་མང་དུ་གསུངས་བའི་ས་
སྐོར་གཅིག་གོ། །ཞེས་གསུངས་པའི་ཕྱིར། ཁ་ཅིག འཁོར་ལོ་དང་པོར་
གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་རང་གི་མཚན་ཉིད་་་་་
ཀྱིས་གྲུབ་མཉམ་དུ་གསུངས། འཁོར་ལོ་བར་པར་དེ་རྣམས་རང་གི་མཚན་
ཉིད་ཀྱིས་མ་གྲུབ་མཉམ་དུ་གསུངས་པ་གཉིས་སྒྲས་ཟིན་ལྟར་ན་འགལ་ཡང་་་་
འགལ་མེད་དགོས་པས། ཞེས་སོགས་ཟེར་ན། འཁོར་ལོ་དང་པོར་གཟུགས་
ནས་རྣམ་མཁྱེན་གྱི་བར་གྱི་འགྲེས་རྐང་བརྒྱ་རྩ་བརྒྱད་ཀྱི་ཆོས་ཐམས་ཅད་་་་་་
རང་གི་མཚན་ཉིད་ཀྱིས་གྲུབ་པར་གསུངས་པར་ཐལ། དམ་བཅའ་འཐད་
124

དྲང་ངེས་མཐའ་དཔྱོད།
པའི་ཕྱིར། འདོད་ན། འཁོར་ལོ་དང་པོར་སྤྱོད་པའི་ལམ་ཕར་ཕྱིན་དྲུག ལྟ་
བའི་ལམ་སྟོང་ཉིད་བཅོ་བརྒྱད། འབྲས་བུའི་ལམ་སྟོབས་བཅུ། མི་འཇིགས་པ་
བཞི། སོ་སོ་ཡང་དག་པར་རིག་པ་བཞི། བྱམས་པ་ཆེན་པོ། སྙིང་རྗེ་ཆེན་པོ།
སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད། གང་ཟག་གི་ལམ། ལམ་གྱི་རྣམ་
པར་ཤེས་པ་ཉིད་དང་རྣམ་པ་ཐམས་ཅད་མཁྱེན་པ་ཉིད་རྣམས་རང་གི་་་་་་
མཚན་ཉིད་ཀྱིས་གྲུབ་པར་དངོས་སུ་བསྟན་པར་ཐལ་ལོ། །འདོད་ན། དེས་
བྱང་ཆུབ་སེམས་དཔའི་སྨོན་ལམ་དང་། ཕ་རོལ་ཏུ་ཕྱིན་པའི་སྤྱོད་པ་རྣམས་
ཀྱང་བསྟན་པར་ཐལ་ལོ། །འདོད་མི་ནུས་ཏེ། དེ་ཐེག་དམན་ཐུན་མོང་མ་ཡིན་
པའི་སྡེ་སྣོད་ཡིན་པའི་ཕྱིར། ཁྱབ་སྟེ། རིན་ཆེན་འཕྲེང་བ་ལས། ཉན་ཐོས་ཐེག་
པ་དེ་ལས་ནི། །བྱང་ཆུབ་སེམས་དཔའི་སྨོན་ལམ་དང་། །སྤྱོད་པ་ཡོངས་བསྔོ་
མ་བཤད་དེས། །བྱང་ཆུབ་སེམས་དཔར་ག་ལ་འགྱུར། །བྱང་ཆུབ་སྤྱོད་ལ་
གནས་པའི་དོན། །མདོ་སྡེ་ལས་ནི་བཀའ་མ་སྩལ། །ཐེག་པ་ཆེ་ལས་བཀའ་སྩལ་
བ། ། དེ་ཕྱིར་མཁས་པ་རྣམས་ཀྱིས་གཟུང་། །ཞེས་གསུངས་པའི་ཕྱིར། གཞན་
ཡང་། འཁོར་ལོ་དང་པོས་ཆོས་ཀྱི་བདག་མེད་ཕྲ་མོ་དངོས་སུ་བསྟན་པར་
ཐལ། དེས་སྟོང་ཉིད་བཅོ་བརྒྱད་བསྟན་པའི་ཕྱིར། འདོད་མི་ནུས་ཏེ། དེ་ཐེག་
དམན་ཐུན་མོང་མ་ཡིན་པའི་སྡེ་སྣོད་ཡིན་པའི་ཕྱིར། ཁྱབ་སྟེ། དྲང་ངེས་རྣམ་
འབྱེད་ལས། རྣལ་འབྱོར་སྤྱོད་པ་དང་དབུ་མ་རང་རྒྱུད་པ་རྣམས་ཐེག་དམན་
གྱི་སྡེ་སྣོད་ལས་ཆོས་ཀྱི་བདག་མེད་མ་བསྟན་ཅིང་ཞེས་གསུངས་པའི་ཕྱིར།
གཞན་ཡང་། དེ་མི་འཐད་པར་ཐལ། འཁོར་ལོ་དང་པོས་གཟུགས་ནས་བྱང་
125

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཕྱོགས་སོ་བདུན་གྱི་བར་གྱི་འགྲེས་རྐང་སོ་བདུན་ལས་མང་བ་མ་གསུངས་་་་་་
པའི་ཕྱིར་ཏེ། དྲང་ངེས་རྣམ་འབྱེད་ལས། དེ་དག་ནི་སྔར་འགལ་སྤོང་དྲིས་
པའི་སྐབས་སུ་གཟུགས་ཕུང་ནས་ལམ་གྱི་ཡན་ལག་གི་བར་གྱི་རེ་རེ་ལ་ཡང་།
ཞེས་གསུངས་པའི་ཕྱིར། ཁོ་ན་རེ། འཁོར་ལོ་དང་པོས་གཟུགས་ནས་རྣམ་
མཁྱེན་གྱི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་དངོས་་་
སུ་བསྟན་པར་ཐལ། དེས་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་
བསྟན་པའི་ཕྱིར་ན་མ་ཁྱབ། དེར་ཐལ། དེས་སྐྱེ་མཆེད་བཅུ་གཉིས་རང་གི་
མཚན་ཉིད་ཀྱིས་གྲུབ་པར་དངོས་སུ་བསྟན་པ་གང་ཞིག་སྐྱེ་མཆེད་བཅུ་
གཉིས་ཀྱི་ནང་དུ་ཆོས་ཐམས་ཅད་འདུས་པའི་ཕྱིར། དེ་ལ་ཁོ་ན་རེ། འོ་ན།
དེས་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་རང་གི་མཚན་་་་་
ཉིད་ཀྱིས་གྲུབ་པར་བསྟན་པར་ཐལ། དེས་སྐྱེ་མཆེད་བཅུ་གཉིས་རང་གི་
མཚན་ཉིད་ཀྱིས་གྲུབ་པར་དངོས་སུ་བསྟན་པ་གང་ཞིག་ སྐྱེ་མཆེད་བཅུ་
གཉིས་ཀྱི་ནང་དུ་དེ་ཐམས་ཅད་འདུས་པའི་ཕྱིར་ན་མི་མཚུངས་ཏེ། འཁོར་ལོ་
དང་པོའི་ཆེད་དུ་བྱ་བའི་གདུལ་བྱ་མདོ་སྡེ་པ་དེས་གཟུགས་ནས་རྣམ་མཁྱེན་་
གྱི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་ཁས་ལེན་པར་
ཐལ། དེས་སྐྱེ་མཆེད་བཅུ་གཉིས་རང་གི་མཚན་ཉིད་ཀྱིས་གྲུབ་པར་ཁས་ལེན་
པ་གང་ཞིག སྐྱེ་མཆེད་བཅུ་གཉིས་ཀྱི་ནང་དུ་དེ་རྣམས་འདུས་པའི་ཕྱིར།
ཁྱབ་སྟེ། དེས་སྐྱེ་མཆེད་བཅུ་གཉིས་རང་གི་མཚན་ཉིད་ཀྱིས་གྲུབ་པར་ཁས་
ལེན་པ་གང་ཞིག སྐྱེ་མཆེད་བཅུ་གཉིས་ནང་དུ་ཆོས་ཐམས་ཅད་འདུས་ན།
126

དྲང་ངེས་མཐའ་དཔྱོད་
དེས་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཁྱབ་
པ་ཡོད་པའི་ཕྱིར། ཁྱབ་པ་འགྲིག དེར་ཐལ། དེས་ཆོས་ཐམས་ཅད་རང་གི་
་ མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར། རྩ་བར་འདོད་ན། དེས་སྟོང་
ཉིད་བཅོ་བརྒྱད་རང་གི་མཚན་ཉིད་ཀྱིས་གྲུབ་པར་ཁས་ལེན་པར་ཐལ་ལོ། །
འདོད་ན། དེས་ཆོས་ཀྱི་བདག་མེད་ཁས་ལེན་པར་ཐལ་ལོ། །འདོད་མི་ནུས་ཏེ།
དེས་གཞི་གྲུབ་ན་ཆོས་བདག་ཡིན་པས་ཁྱབ་པ་ཁས་ལེན་པའི་ཕྱིར། གཉིས་པ་
རང་ལུགས་ནི། བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་
མདོ་སྡེ་ལ་འགལ་སྤོང་གི་དྲིས་པ་ཞུས་པའི་ཚུལ་ཡོད་དེ། བཅོམ་ལྡན་འདས་
ཀྱིས་འཁོར་ལོ་དང་པོར་གཟུགས་ནས་བྱང་ཕྱོགས་སོ་བདུན་གྱི་བར་གྱི་ཆོས་་་་
ཐམས་ཅད་རང་གི་མཚན་ཉིད་ཀྱིས་གྲུབ་པར་བཀའ་སྩལ། འཁོར་ལོ་བར་
བར་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་རང་གི་མཚན་་་་་
ཉིད་ཀྱིས་མེད་མཉམ་དུ་བཀའ་སྩལ་པ་གཉིས་སྒྲས་ཟིན་ལྟར་ན་འགལ་་་་་་་
ནའང་། འགལ་བ་མེད་དགོས་པས། འཁོར་ལོ་བར་བར་ཆོས་ཐམས་ཅད་
རང་གི་མཚན་ཉིད་ཀྱི་མེད་མཉམ་དུ་གསུངས་པ་དེ་ཅི་ལ་དགོངས་ནས་་་་་་
གསུངས་ཞེས་དངོས་སུ་ཞུས་ནས་འཁོར་ལོ་དང་པོར་ཆོས་ཐམས་ཅད་རང་་་་
གི་མཚན་ཉིད་ཀྱིས་གྲུབ་པར་གསུངས་པ་ཡང་ཅི་ལ་དགོངས་ནས་གསུངས་་་་
ཞེས་དོན་གྱི་ཞུས་པ་ཡིན་པའི་ཕྱིར། གསུམ་པ་རྩོད་པ་སྤོང་བ་ལ། ཁོ་ན་རེ།
འདིར་བསྟན་འཁོར་ལོ་དང་པོས་ཆོས་ཐམས་ཅད་རང་གི་མཚན་ཉིད་ཀྱིས་་་་
གྲུབ་པར་བསྟན་པ་ཐལ། དམ་བཅའ་འཐད་པའི་ཕྱིར། འདོད་ན། དེས་དེ་
127

རྗེ་བཙུན་ཆོས་ཀྱི་རྒྱལ་མཚན་གྱི་གསུང་
ལྟར་དངོས་སུ་བསྟན་པར་ཐལ། འདོད་པ་གང་ཞིག དེ་ལྟར་ཤུགས་ལ་མ་
བསྟན་པའི་ཕྱིར། འདོད་ན། དེ་གཟུགས་སོགས་འདུས་བྱས་ཀྱི་ཆོས་རྣམས་
རང་གི་མཚན་ཉིད་ཀྱིས་གྲུབ་པར་དངོས་སུ་སྟོན་པའི་མདོ་ཡིན་པར་ཐལ་ལོ།།
འདོད་ན། སྒྲ་ཇི་བཞིན་པའི་མདོ་ཡིན་པར་ཐལ། འདོད་པ་གང་ཞིག དེ་
རྣམས་རང་གི་མཚན་ཉིད་ཀྱིས་གྲུབ་པའི་ཕྱིར་ན་མ་ཁྱབ། འདོད་ན། དེས་
དོན་གྱི་མདོ་ཡིན་པར་ཐལ་ལོ། ། ཁོ་ན་རེ། འདིར་བསྟན་འཁོར་ལོ་དང་པོས་
འདུས་མ་བྱས་ཀུན་བཏགས་ཀྱི་ཆོས་རྣམས་རང་གི་མཚན་ཉིད་ཀྱིས་གྲུབ་་་་་
པར་དངོས་སུ་བསྟན་པར་ཐལ། དེས་ཆོས་ཐམས་ཅད་རང་གི་མཚན་ཉིད་
ཀྱིས་གྲུབ་པར་དངོས་སུ་བསྟན་པའི་ཕྱིར། འདོད་ན། འདིར་བསྟན་འཁོར་ལོ་
དང་པོའི་ཆེས་དུ་བྱ་བའི་གདུལ་བྱ་མདོ་སྡེ་པ་ལ་འདུས་མ་བྱས་ཀུན་བཏགས་
ཀྱི་ཆོས་རྣམས་རང་གི་མཚན་ཉིད་ཀྱིས་གྲུབ་པར་དངོས་སུ་སྟོན་དགོས་པར་
ཐལ་ལོ། །འདོད་མི་ནུས་ཏེ། དེས་དེ་རང་གི་མཚན་ཉིད་ཀྱིས་མ་གྲུབ་པར་
རྟོགས་པའི་ཕྱིར་ཏེ། ཉན་ཐོས་སྡེ་པས་དེ་ལྟར་རྟོགས་པའི་ཕྱིར་ཏེ། དེས་སྤྱི་
མཚན་དངོས་མེད་དུ་རྟོགས་པའི་ཕྱིར་ན་མ་ཁྱབ། ཁོ་ན་རེ། གཟུགས་སོགས་
ཀྱི་ཆོས་རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་་་་་
གྲུབ་པར་དངོས་སུ་སྟོན་པའི་མདོ་ཡིན་ན། དེ་རྣམས་རང་གི་མཚན་ཉིད་ཀྱིས་
གྲུབ་པར་དངོས་སུ་སྟོན་པའི་མདོ་ཡིན་དགོས་པར་ཐལ། འདིར་བསྟན་
འཁོར་ལོ་དང་པོ་དེ་དེ་རྣམས་རང་གི་མཚན་ཉིད་ཀྱིས་གྲུབ་པར་དངོས་སུ་་་
སྟོན་པའི་མདོ་ཡིན་པའི་ཕྱིར། འདོད་ན། དེ་རྣམས་དེའི་ཞེན་གཞིར་རང་གི་
128

དྲང་ངེས་མཐའ་དཔྱོད།
མཚན་ཉིད་ཀྱིས་གྲུབ་པར་འཛིན་པའི་རྟོག་པ་ཡིན་ན། དེ་རྣམས་རང་གི་
མཚན་ཉིད་ཀྱིས་གྲུབ་པར་འཛིན་པའི་རྟོག་པ་ཡིན་དགོས་པར་ཐལ། འདོད་
པའི་ཕྱིར་ན་མ་ཁྱབ། ཁོ་ན་རེ། མིང་གི་སྔ་རོལ་བློ་མེད་ཕྱིར། ཞེས་སོགས་ཀྱི་
གཞུང་འདི་གཟུགས་སོགས་ཀྱི་ཆོས་རྣམས་རང་གི་མཚན་ཉིད་ཀྱིས་གྲུབ་པ་་་
འགོག་པའི་གཞུང་ཡིན་པར་ཐལ། དེ་འདིར་བསྟན་འཁོར་ལོ་དང་པོ་སྒྲ་ཇི་
བཞིན་པ་ལ་དངོས་ལ་གནོད་བྱེད་སྟོན་པའི་གཞུང་ཡིན་པ་གང་ཞིག 
འདིར་
བསྟན་འཁོར་ལོ་དང་པོས་དེ་རྣམས་རང་གི་མཚན་ཉིད་ཀྱིས་གྲུབ་པར་་་་་་་
དངོས་སུ་བསྟན་པའི་ཕྱིར་ཟེར་ན་མ་ཁྱབ་སྟེ། ཤེས་བྱ་ཆོས་ཅན། འདིར་
བསྟན་འཁོར་ལོ་དང་པོ་དེ་གང་ཟག་གི་བདག་མེད་གཙོ་བོར་དངོས་སུ་སྟོན་་
པའི་མདོ་ཡིན་པར་ཐལ། དེ་བདེན་བཞི་གཙོ་བོར་དངོས་སུ་སྟོན་པའི་མདོ་
ཡིན་པའི་ཕྱིར་ཏེ། དགོངས་འགྲེལ་ལས། འཕགས་པའི་བདེན་པ་བཞིའི་རྣམ་
པ་བསྟན་པས། ཞེས་དང་། དྲང་ངེས་རྣམ་འབྱེད་ལས། དགོངས་འགྲེལ་ལས་
འཁོར་ལོ་རིམ་པ་གསུམ་གསུངས་པ་ནི་འཁོར་གྱི་འདུ་ཐེབས་དང་སྟོན་པའི་་་
སྐུ་ཚེའི་ཚིགས་ལ་སོགས་པས་འཇོག་པ་མིན་གྱི་བརྗོད་བྱའི་ངོས་ནས་ཡིན་ནོ།།
དེ་ཡང་བདག་མེད་པའི་དོན་གཏན་ལ་འབེབས་པའི་དབང་དུ་བྱས་པ་སྟེ།
ཞེས་གསུངས་པའི་ཕྱིར། འདོད་ན་སོང་། སྒྲ་ཇི་བཞིན་པ་ཡིན་པར་ཐལ།
འདོད་པའི་ཕྱིར། ཁྱབ་པ་ཁས། གཞན་ཡང་། འདིར་བསྟན་འཁོར་ལོ་བར་
བས་གཟུགས་ནས་རྣམ་མཁྱེན་གྱི་བར་གྱི་ཆོས་རྣམས་ཀྱི་ནང་ནས་འདུས་མ་་་
བྱས་ཀུན་བཏགས་ཀྱི་ཆོས་རྣམས་རང་གི་མཚན་ཉིད་ཀྱིས་མ་གྲུབ་པར་་་་་
129

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དངོས་སུ་བསྟན་པར་ཐལ། དེས་གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ཅད་དེ་ལྟར་བསྟན་པའི་ཕྱིར། འདོད་ན་སོང་དེ་སྒྲ་ཇི་བཞིན་པ་ཡིན་
པར་ཐལ། འདོད་པ་གང་ཞིག་དེ་རྣམས་རང་གི་མཚན་ཉིད་ཀྱིས་མ་གྲུབ་པའི་
ཕྱིར། ཁྱབ་པ་ཁས། འདིར་བསྟན་འཁོར་ལོ་དང་པོ་ཆོས་ཅན། གཟུགས་
སོགས་རང་གི་མཚན་ཉིད་ཀྱིས་གྲུབ་པར་དངོས་སུ་བསྟན་པར་ཐལ། དེ་
རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་་་་་
དངོས་སུ་བསྟན་པའི་ཕྱིར། བྱས་པ་ལ་ཁོ་ན་རེ། གཟུགས་རང་འཛིན་རྟོག་
པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་འཛིན་པའི་རྟོག་པ་ཆོས་
ཅན། གཟུགས་རང་གི་མཚན་ཉིད་ཀྱིས་གྲུབ་པར་འཛིན་པའི་རྟོག་པ་ཡིན་
པར་ཐལ། ཆོས་ཅན་དེའི་ཕྱིར་ཟེར་ན་མི་མཚུངས་སོ། །འདོད་ཟེར་ན། རྟོག་
པ་དོན་མཐུན་དུ་ཐལ་ལོ། །འདོད་མི་ནུས་ཏེ། ལོག་ཤེས་ཡིན་པའི་ཕྱིར་ཏེ།
གཟུགས་དེར་རང་གི་མཚན་ཉིད་ཀྱིས་མ་གྲུབ་པའི་ཕྱིར།
1 འགལ་བ་དེ་སློང་བའི་ལན་བཤད་པ། ལ་དག བལ་ཤོག
གཉིས་པ་ལ། གང་ལ་དགོངས་ནས་ངོ་བོ་ཉིད་མེད་པར་གསུངས་པ་
དང་། གང་ལ་དགོངས་ནས་མ་སྐྱེས་པ་སོགས་སུ་གསུངས་པ་བཤད་པ་གཉིས་
ལས། དང་པོ་ལ།
མདོར་བསྟན་པ། རྒྱས་པར་བཤད་པ། དེ་དག་གི་དཔེ་བཤད་པ་གསུམ་
ལ། དང་པོ་ནི། དགོངས་འགྲེལ་ལས། དོན་དམ་ཡང་དག་འཕགས། ངས་ཆོས་
རྣམས་ཀྱི་ངོ་བོ་ཉིད་མེད་པ་རྣམ་པ་གསུམ་པོ་འདི་ལྟ་སྟེ། མཚན་ཉིད་ངོ་བོ་
130

ཉིད་མེད་པ་ཉིད་དང་སྐྱེ་བ་ངོ་བོ་ཉིད་མེད་པ་ཉིད་དང་དོན་དམ་པ་ངོ་བོ་་་་
ཉིད་མེད་པ་ཉིད་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་པའོ་ཞེས་་
བསྟན་ཏོ། །ཞེས་དང་། བསྡུ་བ་ལས་ཀྱང་། བཅོམ་ལྡན་འདས་ཀྱིས་ཅི་ལ་
དགོངས་ནས་ཆོས་ཐམས་ཅད་ངོ་བོ་ཉིད་མེད་པ་ཞེས་གསུངས་ཞེ་ན
། སྨྲས་པ།
འདུལ་བའི་དབང་གིས་དེ་དང་དེར་ངོ་བོ་ཉིད་མེད་པ་རྣམ་པ་གསུམ་ལ་་་་་་
དགོངས་ནས་གསུངས་ཏེ། ཞེས་དང་། སུམ་ཅུ་པ་ལས། ངོ་བོ་ཉིད་ནི་རྣམ་
གསུམ་གྱི། །ངོ་བོ་ཉིད་མེད་རྣམ་གསུམ་ལ། །དགོངས་ནས་ཆོས་རྣམས་ཐམས་
ཅད་ནི། །ངོ་བོ་ཉིད་མེད་བསྟན་པ་ཡིན། །ཞེས་གསུངས། དོན་ནི། ཡུམ་གསུམ་
ལ་སོགས་པའི་མདོ་ཁ་ཅིག་ཏུ་ཆོས་ཐམས་ཅད་ངོ་བོ་ཉིད་ཀྱིས་མེད་པར་་་་་
གསུངས་པའི་དགོངས་གཞི་ཡོད་དེ། གཟུགས་ནས་རྣམ་མཁྱེན་གྱི་བར་གྱི་
ཆོས་རེ་རེ་ལ་མཚན་ཉིད་གསུམ་གསུམ་དུ་ཡོད་པ་ལ་དགོངས་ནས་དེ་ལྟར་་་་་
གསུངས་པའི་ཕྱིར། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ཀྱི་
སྟེང་དུ་མཚན་ཉིད་གསུམ་གསུམ་གྱི་རྣམ་བཞག་བྱེད་རིགས་ཏེ། གཟུགས་
ཕུང་གི་སྟེང་དུ་དེ་བྱེད་རིགས་པ་གང་ཞིག ཕུང་པོ་ལྷག་མ་བཞི། སྐྱེ་མཆེད་
བཅུ་གཉིས། རྟེན་འབྲེལ་ཡན་ལག་བཅུ་གཉིས། ཟས་བཞི། བདེན་པ་བཞི།
ཁམས་དྲུག་དང་། ཁམས་བཅོ་བརྒྱད་སོགས་ལ་རིགས་པ་དེ་མཚུངས་པའི་
ཕྱིར་ཏེ། དེ་ལྟར་ཡང་། དགོངས་འགྲེལ་ལས། གཟུགས་ཀྱི་ཕུང་པོ་ལ་ཇི་ལྟ་
བུར་ཕུང་པོ་ལྷག་མ་རྣམས་ལ་དེ་བཞིན་དུ་སྦྱར་རོ། །ཞེས་སོགས་དང་། དྲང་
ངེས་རྣམ་འབྱེད་ལས། དེ་ལྟར་གཟུགས་ཕུང་ལ་ཇི་ལྟར་སྦྱར་བ་བཞིན་དུ་ཕུང་
131

རྗེ་བཙུན་ཆོས་ཀྱི་རྒྱལ་མཚན་གྱི་གསུང་། །
པོ་ལྷག་མ་བཞི་དང་། སྐྱེ་མཆེད་བཅུ་གཉིས་དང་རྟེན་འབྲེལ་ཡན་ལག་བཅུ་
གཉིས་དང་ཟས་བཞི་དང་ཁམས་དྲུག་དང་ཁམས་བཅོ་བརྒྱད་པོ་རེ་རེ་ལ་་་་་
ཡང་མཚན་ཉིད་གསུམ་གསུམ་སྦྱར་བར་གསུངས་སོ། །ཞེས་དང་། ལེགས་
པར་ཕྱེ་བ་ནི་སྔར་བཤད་པ་ལྟར་གཟུགས་ལ་སོགས་པའི་ཆོས་རེ་རེ་ལ་མཚན་
ཉིད་གསུམ་གསུམ་གྱི་རྣམ་བཞག་དང་དེ་ལ་ངོ་བོ་ཉིད་མེད་ཚུལ་གསུམ་་་་་
གསུམ་དུ་ཕྱེ་བའོ། །ཞེས་དང་། དེ་དག་ནི་སྔར་འགལ་སྤོང་གི་དྲིས་པའི་སྐབས་
སུ་གཟུགས་ཕུང་ནས་ལམ་གྱི་ཡན་ལག་གི་བར་གྱི་རེ་རེ་ལ་ཡང་མཚན་ཉིད་་་་
གསུམ་གསུམ་གྱི་འཇོག་ལུགས་བྱས་ནས་དེ་ལ་དགོངས་ནས་སྟོན་པས་ངོ་བོ་་་
ཉིད་མེད་པ་གསུམ་དུ་བཤད་པར་བདག་གིས་གོའོ་ཞེས་དོན་དམ་ཡང་དག་་་་
འཕགས་ཀྱིས་སྟོན་པ་ལ་གསོལ་བའོ
། །ཞེས་གསུངས། །
མེད་མ ཚན་ཉིད་ངོ་བོ་ཉིད་མེད་པ་བཤད་པ། :|:ཀྱི་
གཉིས་པ་ལ། མཚན་ཉིད་ངོ་བོ་ཉིད་མེད་པ་བཤད་པ་དང་། སྐྱེ་བ་ངོ་བོ་
ཉིད་མེད་པ་བཤད་པ་དང་། དོན་དམ་པ་ངོ་བོ་ཉིད་མེད་པ་བཤད་པ་གསུམ་
ལས། དང་པོ་ནི། དགོངས་འགྲེལ་ལས། དེ་ལ་ཆོས་རྣམས་ཀྱི་མཚན་ཉིད་ངོ་བོ་
ཉིད་མེད་པ་ཉིད་གང་ཞེ་ན། ཀུན་བཏགས་པའི་མཚན་ཉིད་གང་ཡིན་པའོ། །
དེ་ཅིའི་ཕྱིར་ཞེ་ན། འདི་ལྟར་དེ་ནི་མིང་དང་བརྡས་རྣམ་པར་བཞག་པའི་
མཚན་ཉིད་ཡིན་གྱི་རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་་་་་
པས་དེ་ཕྱིར་དེ་ནི་མཚན་ཉིད་ངོ་བོ་ཉིད་མེད་པ་ཉིད་ཅེས་བྱའོ། །ཞེས་པའི་
དོན་ནི། གཟུགས་ཀྱི་ཀུན་བཏགས་ཆོས་ཅན། ཁྱོད་ལ་མཚན་ཉིད་ངོ་བོ་ཉིད་
132

དྲང་ངེས་མཐའ་དཔྱོད། །
མེད་པ་ཉིད་ཅེས་བརྗོད་པའི་རྒྱུ་མཚན་ཡོད་དེ། ཁྱོད་མིང་བརྡས་རྣམ་པར་
བཞག་པ་ཙམ་ཡིན་གྱི་རང་གི་མཚན་ཉིད་ཀྱིས་མ་གྲུབ་པའི་རྒྱུ་མཚན་ཀྱིས་དེ་
ལྟར་བརྗོད་པའི་ཕྱིར། ཁོ་ན་རེ། སྤྱི་མཚན་དང་ནམ་མཁའ་ལ་སོགས་པ་མིང་
བརྡས་འཇོག་མི་ནུས་ཞེས་ཟེར། དེ་ལ་ཁ་ཅིག ཆོས་རྣམས་ཀྱི་མཚན་ཉིད་ངོ་
བོ་ཉིད་མེད་པ་ཉིད་ཅེས་སོགས་ཀྱི་སྐབས་ནས་དངོས་སུ་བསྟན་པའི་ཀུན་་་་་
བཏགས་ཡིན་ན། མིང་བརྡས་འཇོག་ནུས་ཀྱི་ཀུན་བཏགས་ཡིན་དགོས་པར་
ཐལ། དྲང་ངེས་རྣམ་འབྱེད་ལས། སྤྱིར་ཀུན་བཏགས་ལ་སྤྱི་མཚན་ཐམས་ཅད་
དང་ནམ་མཁའ་ལ་སོགས་པ་དུ་མ་ཞིག་ཡོད་ཀྱང་། དགོངས་འགྲེལ་ལས་མ་
གསུངས་པ་ནི་ཀུན་བཏགས་གང་གིས་སྟོང་པ་ཡོངས་གྲུབ་ཏུ་འཇོག་པའི་་་་་་
སྐབས་སུ་དེ་དག་མི་མཁོ་བས་སོ། །དེ་དག་གི་མང་པོ་ཞིག་མིང་དང་བརྡས་
འཇོག་མི་ནུས་པའི་ཡོད་པ་ཡིན་ཡང་རང་གི་མཚན་ཉིད་ཀྱིས་གྲུབ་པ་མིན་ཏེ།
རྟོག་པས་བཏགས་པ་ཙམ་ཡིན་པའི་ཕྱིར། ཞེས་གསུངས་པའི་ཕྱིར། འདོད་ན།
ཀུན་བཏགས་ཆོས་ཅན། ཐལ་ཕྱིར། འདོད་ན། སྤྱི་མཚན་དང་ནམ་མཁའ་
སོགས་མིང་བརྡས་འཇོག་ནུས་སུ་ཐལ། འདོད་པ་གང་ཞིག རྒྱུ་མཚན་
མཚུངས་པའི་ཕྱིར། ཞེས་ཟེར། ཁ་ཅིག ཀུན་བཏགས་ཙམ་དེ་ལ་ཆོས་རྣམས་
ཀྱི་ཞེས་སོགས་ཀྱི་དངོས་བསྟན་གྱི་ཀུན་བཏགས་མ་ཡིན་པར་ཐལ། དེའི་
དངོས་བསྟན་གྱི་ཀུན་བཏགས་དེ་ངོ་བོ་དང་ཁྱད་པར་ལ་ཀུན་བཏགས་པའི་་
ཀུན་བཏགས་ལ་བྱེད་རིགས་པའི་ཕྱིར། དྲང་ངེས་རྣམ་འབྱེད་ལས། གང་གིས་
སྟོང་པའི་ཀུན་བཏགས་ནི་མདོ་འདིའི་ཀུན་བཏགས་ངོས་བཟུང་པའི་སྐབས་ས་
133

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཉིས་ཀར་ངོ་བོ་དང་ཁྱད་པར་དུ་བཏགས་པ་ཙམ་མིན་པའི་ཀུན་བཏགས་
གཞན་མ་གསུངས་བའི་རྒྱུ་མཚན་ནི་འཆད་པར་འགྱུར་རོ། །ཞེས་གསུངས་
པའི་ཕྱིར། ཞེས་ཟེར། དེ་ལ་ཁོ་ན་རེ། ཀུན་བཏགས་དེ་ངོ་བོ་དང་ཁྱད་པར་དུ་
ཀུན་བཏགས་པའི་ཀུན་བཏགས་ཡིན་པར་ཐལ། ཀུན་བཏགས་ཞེས་པའི་
བཏགས་པ་དེ་ངོ་བོ་དང་ཁྱད་པར་དུ་ཀུན་བཏགས་པ་ལ་བྱེད་རིགས་པའི་་་་་
ཕྱིར། ཞེས་ཟེར་བ་མི་འཐད་དེ། དེའི་བཏགས་པ་དེ་རྟོག་པས་བཏགས་པ་ལ་
བྱེད་རིགས་པའི་ཕྱིར་ཏེ། དྲང་ངེས་རྣམ་འབྱེད་ལས། རང་གི་མཚན་ཉིད་
ཀྱིས་གྲུབ་པ་མིན་ཏེ། རྟོག་པས་བཏགས་ཙམ་ཡིན་པའི་ཕྱིར། ཞེས་གསུངས་
པའི་ཕྱིར། ཁ་ཅིག ཀུན་བཏགས་ཡིན་ན་མིང་བརྡས་འཇོག་ནུས་པའི་མ་ཁྱབ་
ཀྱང་། ཀུན་བཏགས་ཡིན་ན་མིང་བརྡས་བཞག་ཙམ་ཡིན་པས་ཁྱབ་ཟེར།
འདུས་མ་བྱས་ཀྱི་ནམ་མཁའ་ཆོས་ཅན། མིང་བརྡས་བཞག་པར་ཐལ། ཀུན་
བཏགས་ཡིན་པའི་ཕྱིར། འདོད་ན། ནམ་མཁའ་བློའི་ཡུལ་དུ་འཆར་བ་ནམ་
མཁའི་མིང་བརྡ་བློའི་ཡུལ་དུ་འཆར་བ་ལ་ལྟོས་པར་ཐལ་ལོ། །འདོད་མི་ནུས་
ཏེ། ནམ་མཁའི་མིང་བརྡ་བློའི་ཡུལ་དུ་མ་ཤར་བར་ནམ་མཁའ་བློའི་ཡུལ་དུ་
ཤར་བ་ཞིག་ཡོད་པའི་ཕྱིར། དེ་མ་ཤར་བར་ཐོགས་རེག་བཀག་ཙམ་གྱི་མེད་
དགག་བློའི་ཡུལ་དུ་ཤར་བ་ཡོད་པའི་ཕྱིར། གཞན་ཡང་། སྒྲ་རྟག་སྟོང་ཆོས་
ཅན༑ རྩ་བར་ཐལ་ཕྱིར། འདོད་ན། དེ་བརྡའམ་འདོད་པ་ཙམ་གྱིས་བཞག་
པར་ཐལ། འདོད་པའི་ཕྱིར། འདོད་ན། བྱས་པ་སྒྲ་རྟག་སྟོང་དུ་སྒྲུབ་པའི་
གྲགས་རྟགས་སུ་ཐལ་ལོ། །གཞན་ཡང་། ནམ་མཁའ་དང་སྤྱི་མཚན་སོགས་
134

། དྲང་ངེས་མཐའ་དཔྱོད།
མིང་བརྡས་འཇོག་མི་ནུས་བཞིན་དུ་མིང་བརྡས་བཞག་པར་ཐལ། དེ་དག་
མིང་བརྡས་འཇོག་མི་ནུས་པ་གང་ཞིག དེ་མིང་བརྡས་བཞག་པའི་ཕྱིར།
རྟགས་ཁས། འདོད་མི་ནུས་ཏེ། དེ་མིང་བརྡས་འཇོག་ནུས་ནས་མིང་བརྡས་
བཞག་པའི་ཕྱིར་ཏེ། དེ་མིང་བརྡས་བཞག་པའི་ཕྱིར། ཁོ་ན་རེ། དེ་དག་མིང་
བརྡས་བཞག་པར་ཐལ། དེ་དག་མིང་བརྡས་བཞག་ཙམ་ཡིན་པའི་ཕྱིར། དེ་
རྟོག་པས་བཞག་ཙམ་གང་ཞིག མིང་བརྡས་བཞག་ཙམ་ཞེས་པའི་བརྡ་དེ་
རྟོག་པ་ལ་བྱེད་རིགས་པའི་ཕྱིར། དང་པོ་དེར་ཐལ། རྟོག་པས་བཏགས་ཙམ་
ཡིན་པའི་ཕྱིར། གཉིས་པ་གྲུབ་སྟེ། དེ་དེ་ལ་བྱེད་པའམ། མིང་ལ་བྱེད་པ་གང་
རུང་ཡིན། གཉིས་པ་མ་ཡིན་པའི་ཕྱིར། གཉིས་པ་མ་གྲུབ་ན། མིང་བརྡས་
བཞག་ཙམ་ཞེས་པའི་མིང་དང་བརྡ་ཟློས་སྐྱོན་ཡོད་པར་ཐལ། མ་གྲུབ་པ་དེ་
ཕྱིར། ཟེར་ན་མ་ཁྱབ་སྟེ། དེ་མིང་ལ་བྱེད་རིགས་པར་ཐལ། བརྡ་དུས་སུ་བརྡ་
སྦྱར་བ་ལ་བརྟེན་ནས་ཐ་སྙད་ཀྱི་དུས་སུ་དོན་གོ་ཞེས་པའི་བརྡ་དེ་མིང་ལ་་་་་
བྱེད་རིགས་པའི་ཕྱིར། ཁ་ཅིག ཀུན་བཏགས་ཡིན་ན་མིང་བརྡས་བཞག་ཙམ་
ཡིན་པས་མ་ཁྱབ་ཀྱང་རྟོག་པས་བཏགས་ཙམ་ཡིན་པས་ཁྱབ་ཟེར་ན།
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་་
པ་ཆོས་ཅན། དེར་ཐལ། དེའི་ཕྱིར་ཏེ། མཚན་ཉིད་ཡོངས་སུ་ཆད་པའི་ཀུན་
བཏགས་ཡིན་པའི་ཕྱིར་ཏེ། མེད་པའི་ཕྱིར། འདོད་ན། རྟོག་པའི་ཡུལ་ཡིན་
པར་ཐལ་ལོ། །འདོད་ན། ཡོད་པར་ཐལ་ལོ། །ཁ་ཅིག སྐབས་འདིར་བསྟན་གྱི་
ཀུན་བཏགས་ཡིན་ན་མེད་པས་ཁྱབ་ཟེར་ན། གཟུགས་གཟུགས་ཞེས་པའི་སྒྲ་
135

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འཇུག་པའི་འཇུག་གཞི་ཡིན་པ་ཆོས་ཅན། ཐལ་ཕྱིར། རྟགས་གྲུབ་སྟེ། དྲང་
ངེས་རྣམ་འབྱེད་ལས། དེ་ལྟར་ན་གཟུགས་སོགས་རྟོག་པའི་ཞེན་གཞི་ཡིན་པ་
དེ་མིང་དང་བརྡས་བཞག་པའི་ཀུན་བཏགས་ཡིན་མོད་ཀྱང་ཚད་མས་གྲུབ་་་
པས་དགག་མི་ནུས་ལ། ཞེས་གསུངས་པའི་ཕྱིར། གཞན་ཡང་། དེའི་སྐབས་
ནས་བསྟན་པའི་ཀུན་བཏགས་ཡོད་པར་ཐལ། དྲང་ངེས་རྣམ་འབྱེད་ལས།
ཀུན་བཏགས་ནམ་མཁའི་མེ་ཏོག་དང་འདྲ་བ་ནི་རྟོག་པས་བཏགས་བ་ཙམ་
གྱི་དཔེ་ཡིན་གྱི་ཤེས་བྱ་ལ་མི་སྲིད་པའི་དཔེ་མ་ཡིན་ནོ། །ཞེས་གསུངས་པའི་
ཕྱིར། ཁ་ཅིག དེ་ཡིན་ན་ཡོད་པས་ཁྱབ་ཟེར་ན། གཟུགས་གཟུགས་འཛིན་
རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་ཆོས་ཅན། ཐལ་ཕྱིར། །
དྲང་ངེས་རྣམ་འབྱེད་ལས། དེ་ཉིད་དངོས་པོ་དེ་དག་གི་རང་གི་མཚན་ཉིད་
ཀྱིས་གྲུབ་པ་ནི། མིང་ཙམ་གྱིས་བཞག་པའི་ཀུན་བཏགས་ཤེས་བྱ་ལ་མི་སྲིད་
པ་ཡིན་པས་མིང་དང་བརྡས་བཞག་པ་ལ་ཚད་མས་གྲུབ་མ་གྲུབ་གཉིས་ཡོད་
དོ། །ཞེས་གསུངས། ཁོ་ན་རེ། སྐབས་འདིར་བསྟན་གྱི་ཀུན་བཏགས་ཡིན་ན།
མེད་པས་ཁྱབ་པར་ཐལ། ། སྐབས་འདིར་བསྟན་གྱི་ཀུན་བཏགས་དེ་དགག་
བྱའི་ཀུན་བཏགས་ལ་བྱེད་རིགས་པའི་ཕྱིར་ཏེ། སྐབས་འདིར་བསྟན་གྱི་ཀུན་
བཏགས་ཡིན་ན། ཀུན་བཏགས་གང་གིས་སྟོང་པ་ཡོངས་གྲུབ་ཏུ་འཇོག་པའི་
སྐབས་སུ་མཁོ་བའི་ཀུན་བཏགས་ཡིན་དགོས་པའི་ཕྱིར་ཏེ། དྲང་ངེས་རྣམ་
འབྱེད་ལས། དགོངས་འགྲེལ་ལས་མ་གསུངས་པ་ནི་ཀུན་བཏགས་གང་གིས་
སྟོང་པ་ཡོངས་གྲུབ་ཏུ་འཇོག་པའི་སྐབས་སུ་དེ་དག་མི་མཁོ་བས་སོ། །ཞེས་
136

དྲང་ངེས་མཐའ་དཔྱོད།
གསུངས་པའི་ཕྱིར་ཟེར་ན། སྐྱོན་མེད་དེ་གཟུགས་ཀྱི་ངོ་བོ་དང་ཁྱད་པར་ལ་
ཀུན་བཏགས་པའི་ཀུན་བཏགས་དེ་དེའི་སྐབས་སུ་མཁོ་བའི་ཀུན་བཏགས་་་་་
ཡིན་པའི་ཕྱིར། གཞན་ཡང་། དྲང་ངེས་རྣམ་འབྱེད་ལས། འདིར་རང་གི་
མཚན་ཉིད་ཀྱིས་ཡོད་མེད་བསྟན་ཚོད་ནི་མིང་དང་བརྡ་ལ་ལྟོས་ནས་བཞག་
མ་བཞག་ཡིན་ལ། བཞག་པ་ལ་ཡང་ཡོད་པས་མ་ཁྱབ་ཅིང་། འཇོག་ལུགས་
ཀྱང་ཐལ་འགྱུར་པས་ཡོད་པ་རྣམས་མིང་གི་ཐ་སྙད་ཀྱི་དབང་གིས་བཞག་པ་་
དང་ཆེས་མི་མཐུན་པས་རང་གི་མཚན་ཉིད་ཀྱིས་ཡོད་མེད་ཀྱི་དོན་ཡང་མི་་་་
མཐུན་ནོ། །འོན་ཀྱང་འདིའི་རང་མཚན་གྱིས་ཡོད་པར་འཛིན་པ་ཡོད་ན་ཐལ་
འགྱུར་བའི་རང་མཚན་གྱིས་གྲུབ་པར་འཛིན་པ་ཡང་ཡོད་ལ། ཞེས་གསུངས་
པའི་དོན་ལ། ཁ་ཅིག ཀུན་བཏགས་སེམས་ཙམ་པའི་འདོད་པ་ལྟར་གྱི་རང་
གི་མཚན་ཉིད་ཀྱིས་གྲུབ་པར་འཛིན་ན། ཀུན་བཏགས་ཐ་སྙད་བཏགས་པའི་
བཏགས་དོན་བཙལ་བའི་ཚེ་ན་རྙེད་པར་འཛིན་པས་ཁྱབ་ཟེར་ན། ་ ཀུན་
བཏགས་བདེན་གྲུབ་ཏུ་འཛིན་པའི་རྟོག་པ་ཆོས་ཅན། ཐལ་ཕྱིར། འདོད་ཟེར་
ན༑ རྟོག་པ་དོན་མཐུན་དུ་ཐལ། འདོད་པ་གང་ཞིག ཀུན་བཏགས་ཐ་སྙད་
བཏགས་པའི་བཏགས་དོན་བཙལ་བའི་ཚེ་ན་རྙེད་པའི་ཕྱིར། ཁ་ཅིག གཞི་དེ་
སེམས་ཙམ་པའི་འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པར་འཛིན་་་་
ན། གཞི་དེ་ཐལ་འགྱུར་བའི་ལུགས་ཀྱི་རང་གི་མཚན་ཉིད་ཀྱིས་གྲུབ་པར་
འཛིན་པའི་ཁྱབ་སྟེ། གཞི་དེ་ཐ་སྙད་ཀྱི་དབང་གིས་བཞག་པ་མ་ཡིན་པར་
རང་ངོས་ནས་གྲུབ་པར་འཛིན་ན། གཞི་དེ་ཐ་སྙད་བཏགས་པའི་བཏགས་
137

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དོན་བཙལ་པའི་ཚེ་ན་རྙེད་པར་འཛིན་པའི་ཁྱབ་པའི་ཕྱིར་ཟེར་ན། ཀུན་
བཏགས་ཐ་སྙད་ཀྱི་དབང་གིས་བཞག་པ་མ་ཡིན་པར་རང་ངོས་ནས་གྲུ་་་་
པར་འཛིན་པའི་རྟོག་པ་ཆོས་ཅན། ཀུན་བཏགས་ཐ་སྙད་བཏགས་པའི་
བཏགས་དོན་བཙལ་པའི་ཚེ་ན་རྙེད་པར་འཛིན་པར་ཐལ། ཀུན་བཏགས་ཐ་
སྙད་ཀྱི་དབང་གིས་བཞག་པ་མ་ཡིན་པར་རང་ངོས་ནས་གྲུབ་པར་འཛིན་་་་་
པའི་ཕྱིར་ཏེ། ཆོས་ཅན་དེའི་ཕྱིར། འདོད་ཟེར་ན། ཁྱོད་རྟོག་པ་དོན་མཐུན་
ཡིན་པར་ཐལ། ཁྱོད་དེ་འདྲའི་རྟོག་པ་གང་ཞིག །ཀུན་བཏགས་དེ་ལྟར་
བཙལ་བའི་ཚེ་ན་རྙེད་པའི་ཕྱིར། རང་ལུགས་ནི། གཞི་དེ་སེམས་ཙམ་པའི་
འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པར་འཛིན་པའི་གང་ཟག་་་་་
ཡིན་ན། གཞི་དེ་ཐལ་འགྱུར་པའི་འདོད་པ་ལྟར་གྱི་རང་གི་མཚན་ཉིད་ཀྱིས་
གྲུབ་པར་འཛིན་པའི་གང་ཟག་ཡིན་དགོས་ཏེ། གཞི་དེ་རྟོག་པས་བཏགས་
ཙམ་མ་ཡིན་པར་རང་ངོས་ནས་གྲུབ་པར་འཛིན་པའི་གང་ཟག་ཡིན་ན། གཞི་
དེ་ཐ་སྙད་བཏགས་པའི་བཏགས་དོན་བཙལ་བའི་ཚེ་ན་རྙེད་པར་འཛིན་་་་་
པའི་གང་ཟག་ཡིན་དགོས་པའི་ཕྱིར། ཞེས་པའི་དོན་ནོ། །ཡང་དྲང་ངེས་རྣམ་
འབྱེད་ལས། གཞི་འགའ་ཞིག་སྔ་མ་ལྟར་མི་འཛིན་ཀྱང་ཕྱི་མ་ལྟར་འཛིན་པ་
ནི་ཡོད་དོ། །ཞེས་གསུངས་པའི་དོན་ལ། ཁ་ཅིག མདོ་སྡེ་པས་ཀུན་བཏགས་
སེམས་ཙམ་པའི་འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པར་མི་་་་་
འཛིན་ཡང་། དེས་ཐལ་འགྱུར་པའི་འདོད་པ་ལྟར་གྱི་རང་གི་མཚན་ཉིད་ཀྱིས་
གྲུབ་པར་འཛིན་པའི་ཕྱིར་ཏེ། དེས་ཀུན་བཏགས་རང་གི་མཚན་ཉིད་ཀྱིས་
138

དྲང་ངེས་མཐའདཔྱོད།
གྲུབ་པར་མི་འདོད་ཀྱང་། དེས་ཐ་སྙད་བཏགས་པའི་བཏགས་དོན་བཙལ་
པའི་ཚེ་ན་རྙེད་པར་འཛིན་པའི་ཕྱིར། ཞེས་ཟེར་བ་མི་འཐད་དེ། མདོ་སྡེ་པས་
ཀུན་བཏགས་རང་གི་མཚན་ཉིད་ཀྱིས་གྲུབ་པར་འདོད་པའི་ཕྱིར་ཏེ། དེས་
ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་འདོད་པའི་ཕྱིར། རྟགས་
འོག་ཏུ་བསྒྲུབ། དེས་ན་དེའི་དོན་སེམས་ཙམ་པ་དང་རང་རྒྱུད་པ་དག་གིས་
ཀུན་བཏགས་སེམས་ཙམ་པའི་འདོད་པ་ལྟར་གྱི་རང་གི་མཚན་ཉིད་ཀྱིས་་་་་་
གྲུབ་པར་མི་འཛིན་ཡང་། དེ་གཉིས་ཀྱིས་ཀུན་བཏགས་ཐལ་འགྱུར་པའི་
འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པར་འཛིན་ཏེ། དེ་གཉིས་ཀྱིས་
ཀུན་བཏགས་དེ་རྟོག་པས་བཏགས་ཙམ་མ་ཡིན་པར་རང་ངོས་ནས་གྲུབ་་་་
པར་མི་འཛིན་ཡང་། དེ་གཉིས་ཀྱིས་ཀུན་བཏགས་ཐ་སྙད་བཏགས་པའི་
བཏགས་དོན་བཙལ་པའི་ཚེ་ན་རྙེད་པར་འཛིན་པའི་ཕྱིར། ཞེས་པའི་དོན་ནོ།།
ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་བཤད་པ།
གཉིས་པ་ནི། དགོངས་འགྲེལ་ལས། ཆོས་རྣམས་ཀྱི་སྐྱེ་བ་ངོ་བོ་ཉིད་མེད་
པ་ཉིད་གང་ཞེ་ན། ཆོས་རྣམས་ཀྱི་གཞན་གྱི་དབང་གི་མཚན་ཉིད་གང་ཡིན་
པའོ། ། དེ་ཅིའི་ཕྱིར་ཞེ་ན། འདི་ལྟར་དེ་ནི་རྐྱེན་གཞན་གྱི་སྟོབས་ཀྱིས་བྱུང་བ་
ཡིན་གྱི་བདག་ཉིད་ཀྱིས་མ་ཡིན་པས་དེའི་ཕྱིར་དེ་ནི་སྐྱེ་བ་ངོ་བོ་ཉིད་མེད་པ་་
ཉིད་ཅེས་བྱའོ། །ཞེས་པའི་སྐབས་སུ། དོན་ནི། གཟུགས་ཀྱི་གཞན་དབང་ཆོས་
ཅན། ཁྱོད་ལ་སྐྱེ་བ་ངོ་བོ་ཉིད་མེད་པ་ཉིད་ཅེས་བརྗོད་པའི་རྒྱུ་མཚན་ཡོད་དེ།
139

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཁྱོད་རང་གི་རྒྱུ་རྐྱེན་ལ་བརྟེན་ནས་བྱུང་པ་ཡིན་གྱི་རང་གི་རྒྱུ་རྐྱེན་ལ་ལྟོས་་་་་
མེད་དུ་རང་དབང་དུ་མི་འབྱུང་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
དེ་བཞིན་དུ་ནམ་མཁའི་གཞན་དབང་ཆོས་ཅན། ཁྱོད་ལ་སྐྱེ་བ་ངོ་བོ་ཉིད་
མེད་པ་ཉིད་ཅེས་བརྗོད་པའི་རྒྱུ་མཚན་ཡོད་དེ། རྟག།ས་སྔར་བཞིན་ནོ། །དེས་
ན་གཟུགས་གཟུགས་ཀྱི་གཞན་དབང་ཡིན་བྱས་པ་ལ་ཁོ་ན་རེ། གཟུགས་དེ་
འདི་ནི་གཟུགས་སོ་འདི་ནི་གཟུགས་ཀྱི་སྐྱེ་བའོ་ཞེས་ངོ་བོ་དང་ཁྱད་པར་དུ་
ཀུན་བཏགས་པའི་གཞི་ཡིན་པར་ཐལ། དམ་བཅའ་འཐད་པའི་ཕྱིར། འདོད་
ན། གཟུགས་དེ་གཟུགས་ཀྱི་གདགས་གཞི་ཡིན་པར་ཐལ། འདོད་ན། དེ་ཆོས་
ཅན། ཁྱོད་ཁྱོད་ཀྱི་གདགས་གཞི་མ་ཡིན་པར་ཐལ། ཁྱོད་བདག་མེད་ཡིན་
པའི་ཕྱིར། རྩ་བར་ཁྱབ་སྟེ། དགོངས་འགྲེལ་ལས། རྣམ་པར་རྟོག་པའི་སྤྱོད་
ཡུལ་ཀུན་བཏགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་གང་་་་་
ལགས་པ་དེ་ནི་གཞན་གྱི་དབང་གི་མཚན་ཉིད་ལགས་ཏེ། ཞེས་དང་། དྲང་
ངེས་རྣམ་འབྱེད་ལས། དང་པོས་གང་གི་ཡུལ་ཡིན་པ་དང་གཉིས་པས་ཀུན་
བཏགས་པའི་གདགས་གཞི་དང་གསུམ་པས་རང་གི་ངོ་བོ་བསྟན་ཏོ། །ཞེས་
གསུངས་པའི་ཕྱིར། ཞེས་ཟེར། ཁོ་ན་རེ། དགོངས་འགྲེལ་ལས། རྣམ་པར་རྟོག་
པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་
མ་ལ་གཟུགས་ཀྱི་ཕུང་པོ་ཞེས་ངོ་བོ་ཉིད་དམ་བྱེ་བྲག་གི་མཚན་ཉིད་དུ་མིང་་་་
དང་བརྡར་རྣམ་པར་བཞག་པ་དང་། ཞེས་སོགས་གསུངས་པ་མི་འཐད་པར་
ཐལ། གཟུགས་ཀྱི་གདགས་གཞིར་གྱུར་པའི་འདུ་བྱེད་ཀྱི་མཚན་མ་གཅིག་
140

ལ་དྲང་ངེས་མཐའ་དཔྱོད་
གཟུགས་ཀྱི་གཞན་དབང་ཡིན་ལ། གཟུགས་གཟུགས་ཀྱི་གཞན་དབང་མ་
ཡིན་པའི་ཁྱད་པར་མི་འཐད་པའི་ཕྱིར། ཅེ་ན་མ་ཁྱབ། གཟུགས་གཟུགས་ཀྱི་
གཞན་དབང་ཡིན་པར་ཐལ། གཟུགས་གཟུགས་ཀྱི་ཀུན་བཏགས་འདོགས་
པའི་གཞི་ཡིན་པའི་ཕྱིར། དེའི་ཀུན་བཏགས་འདོགས་པའི་གཞིར་གྱུར་པའི་
གཟུགས་ཡོད་པའི་ཕྱིར། གཞན་ཡང་། དེ་དེ་ཡིན་པར་ཐལ། དེ་རྣམ་བཏགས་
ཀྱི་གཟུགས་ཡིན་པའི་ཕྱིར་ཏེ། དེ་དེ་དང་། ཀུན་བཏགས་ཀྱི་གཟུགས། ཡོངས་
གྲུབ་ཀྱི་གཟུགས་གསུམ་པོ་གང་རུང་གང་ཞིག ཀུན་བཏགས་ཀྱི་དེ་ཡང་མ་
ཡིན། ཡོངས་གྲུབ་ཀྱི་དེ་ཡང་མ་ཡིན་པའི་ཕྱིར། དང་པོ་གྲུབ་སྟེ། གཟུགས་ཡོད་
པའི་ཕྱིར། གཉིས་པ་མ་གྲུབ་ན། དེ་ཆོས་ཅན། གཟུགས་ཀྱི་ཀུན་བཏགས་སུ་
ཐལ༑ ཀུན་བཏགས་ཀྱི་གཟུགས་ཡིན་པའི་ཕྱིར། གསུམ་པ་མ་གྲུབ་ན། དེ་ཆོས་
ཅན། གཟུགས་ཀྱི་ཡོངས་གྲུབ་ཏུ་ཐལ། ཡོངས་གྲུབ་ཀྱི་གཟུགས་ཡིན་པའི་ཕྱིར།
ཁོ་ན་རེ། གཟུགས་དེ་གཟུགས་སུ་འདོགས་པའི་གཞི་ཡིན་པར་ཐལ། དེ་
གཟུགས་ཀྱི་ཀུན་བཏགས་འདོགས་པའི་གཞི་ཡིན་པའི་ཕྱིར་ཟེར་ན་མ་ཁྱབ།
འདོད་ན། དེ་གཟུགས་ཀྱི་ཐ་སྙད་སྦྱོར་བའི་གཞི་ཡིན་པར་ཐལ་ལོ། །འདོད་ན།
གཟུགས་ལ་གཟུགས་ཀྱི་ཐ་སྙད་སྦྱོར་དགོས་ཀྱི་གང་ཟག་ཅིག་ཡོད་པར་ཐལ་་་
ལོ། །འདོད་ན། གཟུགས་ཚད་མས་གྲུབ་ནས། གཟུགས་ལ་གཟུགས་ཀྱི་ཐ་སྙད་
སྦྱོར་དགོས་ཀྱི་གང་ཟག་ཅིག་ཡོད་པར་ཐལ་ལོ། །འདོད་མི་ནུས་ཏེ། གཟུགས་
ཚད་མས་གྲུབ་པའི་གང་ཟག་ཡིན་ན་དེ་མ་ཡིན་དགོས་པའི་ཕྱིར། ཁོ་ན་རེ།
ནམ་མཁའ་ནམ་མཁའི་གཞན་དབང་ཡིན་པར་ཐལ། གཟུགས་གཟུགས་ཀྱི་

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཞན་དབང་ཡིན་པའི་ཕྱིར་ཟེར་ན་མ་ཁྱབ། ཁོ་ན་རེ། ནམ་མཁའ་དེ་རྣམ་
བཏགས་ཀྱི་ནམ་མཁའ་ཡོངས་གྲུབ་ཀྱི་ནམ་མཁའ་ཀུན་བཏགས་ཀྱི་ནམ་་་་་
མཁའི་གསུམ་པོ་གང་རུང་དུ་ཐལ། གཟུགས་དེ་རྣམ་བཏགས་ཀྱི་གཟུགས་
སོགས་གསུམ་པོ་གང་རུང་ཡིན་པའི་ཕྱིར་ཟེར་ན་མ་ཁྱབ། : གཞན་ཡང་།
གཟུགས་ཕུང་གཟུགས་ཕུང་གི་གཞན་དབང་དུ་ཐལ། གཟུགས་ཕུང་གཟུགས་
ཕུང་གི་གཞན་དབང་། དེ་རང་འཛིན་རྟོག་པའི་ཞེན་གཞིར་རང་མཚན་ཉིད་
ཀྱིས་གྲུབ་པ་གཟུགས་ཕུང་གི་ཀུན་བཏགས། དེ་དེས་སྟོང་པ་གཟུགས་ཕུང་གི་
ཆོས་ཀྱི་བདག་མེད་ཀྱི་ཡོངས་གྲུབ་ཏུ་འཇོག་པའི་ངོ་བོ་ཉིད་གསུམ་གྱི་རྣམ་་་་་
བཞག་འཐད་པའི་ཕྱིར་ཏེ། དེ་འདྲའི་ངོ་བོ་ཉིད་གསུམ་ཀྱི་རྣམ་བཞག་དེ་
འཁོར་ལོ་བར་པའི་བསྟན་དོན་གྱི་གཙོ་བོ་ཡིན་པའི་ཕྱིར་ཏེ། དྲང་ངེས་རྣམ་
འབྱེད་ལས། ཕུང་པོ་ལ་སོགས་པ་གཞན་དབང་དང་དེ་ལ་ཆོས་ཀྱི་བདག་ཏུ་
སྒྲོ་བཏགས་པ་ཀུན་བཏགས་དང་དེ་དེས་སྟོང་པ་ཆོས་ཀྱི་བདག་མེད་ཀྱི་་་་་
ཡོངས་གྲུབ་ཏུ་འཇོག་པ་ཞེས་སོགས་གསུངས་པའི་ཕྱིར། གཟུགས་གཟུགས་
ཀྱི་གཞན་དབང་ཡིན། ནམ་མཁའ་ནམ་མཁའི་གཞན་དབང་མ་ཡིན་ཏེ། ནམ་
མཁའི་གདགས་གཞིར་གྱུར་པའི་དངོས་པོ་ནམ་མཁའི་གཞན་དབང་ཡིན་ནོ །
ནམ་མཁའ་ནམ་མཁའ་ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་
ཉིད་ཀྱིས་མ་གྲུབ་པ་དེ་ནམ་མཁའི་ཡོངས་གྲུབ་ཡིན་ནོ།།
གཞན་དབང་དོན་དམ་པ་ངོ་བོ་ཉིད་མེད་པར་བཤད་པ།
གསུམ་པ་ལ། གཞན་དབང་དོན་དམ་པ་ངོ་བོ་ཉིད་མེད་པར་བཤད་པ་
142

དྲང་ངེས་མཐའ་དཔྱོད།
དང་། ཡོངས་གྲུབ་དོན་དམ་པ་ངོ་བོ་ཉིད་མེད་པར་བཤད་པ་གཉིས་ལས།
དང་པོ་ནི། དགོངས་འགྲེལ་ལས། ཆོས་རྣམས་ཀྱི་དོན་དམ་པ་ངོ་བོ་ཉིད་མེད་
པ་གང་ཞེ་ན། རྟེན་ཅིང་འབྲེལ་བར་འབྱུང་བ་ཆོས་གང་དག་སྐྱེ་བ་ངོ་བོ་ཉིད་
མེད་པ་ཉིད་ཀྱིས་ངོ་བོ་ཉིད་མེད་པ་དེ་དག་ནི་དོན་དམ་པ་ངོ་བོ་ཉིད་མེད་པ་་
ཉིད་ཀྱིས་ངོ་བོ་ཉིད་མེད་པ་ཡང་ཡིན་ནོ། །དེ་ཅིའི་ཕྱིར་ཞེ་ན། དོན་དམ་ཡང་
དག་འཕགས། ཆོས་རྣམ་ལ་རྣམ་པར་དག་པའི་དམིགས་པ་གང་ཡིན་པ་དེ་ནི་
དོན་དམ་པ་ཡིན་པར་ཡོངས་སུ་བསྟན་ལ། གཞན་གྱིས་དབང་གི་མཚན་ཉིད་
དེ་རྣམ་པར་དག་པའི་དམིགས་པ་མ་ཡིན་པས་དེའི་ཕྱིར་དོན་དམ་པ་ངོ་བོ་་་་
ཉིད་མེད་པ་ཉིད་ཅེས་བྱའོ། །ཞེས་གསུངས་པའི་དོན་ནི། གཞན་དབང་ཆོས་
ཅན། ཁྱོད་ལ་དོན་དམ་པ་ངོ་བོ་ཉིད་མེད་པ་ཞེས་བརྗོད་པའི་རྒྱུ་མཚན་ཡོད་
དེ། རྣམ་དག་གི་དམིགས་པ་མཐར་ཐུག་དོན་དམ་ཡིན་ལ། ཁྱོད་ལ་རྣམ་དག་
གི་དམིགས་པ་མཐར་ཐུག་ཏུ་མེད་པའི་རྒྱུ་མཚན་གྱིས་དེ་ལྟར་བརྗོད་པའི་་་་་
ཕྱིར། འོ་ན་གཞན་དབང་དོན་དམ་པ་ངོ་བོ་ཉིད་མེད་པར་བཞག་ནས་ཀུན་
བཏགས་དེར་མི་འཇོག་པའི་རྒྱུ་མཚན་ཅི་ཡིན་ཞེ་ན། དེའི་ལན་སྟོན་པ་ནི།
དྲང་ངེས་རྣམ་འབྱེད་ལས། གཞན་དབང་ཀུན་བཏགས་ཀྱིས་སྟོང་པ་ལ་
དམིགས་ནས་བསྒོམས་པས་སྒྲིབ་པ་དག་པར་འགྱུར་བར་ཤེས་པ་ན། དེ་ལྟར་
ན་ཆོས་ཅན་གཞན་དབང་ལ་ཡང་དམིགས་དགོས་པས་དེ་ཡང་རྣམ་པར་་་་་
དག་པའི་དམིགས་པར་འགྱུར་བས་དོན་དམ་པར་འགྱུར་རོ་སྙམ་དུ་དོགས་་་་
པ་སྐྱེ་ལ། ཀུན་བཏགས་ལ་དེ་འདྲ་བའི་དོགས་པ་མེད་པའི་ཕྱིར་རོ། །ཞེས་
143

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གསུངས། དོན་ནི། གཞན་དབང་དོན་དམ་པ་ངོ་བོ་ཉིད་མེད་པར་གསུངས་
ནས༑ ཀུན་བཏགས་དོན་དམ་པ་ངོ་བོ་ཉིད་མེད་པར་མི་འཆད་པའི་རྒྱུ་མཚན་
ཡོད་དེ། གཞན་དབང་རྣམ་དག་གི་དམིགས་པ་ཡིན་པས་དོན་དམ་པ་ཡིན་
ནམ་སྙམ་པའི་དོགས་པ་སྐྱེ་བ་ཤས་ཆེ་ཞིང་། ཀུན་བཏགས་ལ་དེ་འདྲ་བའི་
དོགས་པ་འབྱུང་བ་མི་རིགས་པའི་ཕྱིར། སྟོང་ཉིད་རྟོགས་པའི་མཉམ་བཞག་
ཡེ་ཤེས་ཐམས་ཅད་ཀྱིས་སྟོང་གཞིའི་གཙོ་བོ་གཞན་དབང་ལ་དམིགས་དགོས་
ཤིང་། སྟོང་གཞིའི་གཙོ་བོ་ཀུན་བཏགས་ལ་དམིགས་མི་དགོས་པ་དང་། མདོ་
དང་བསྟན་བཅོས་རྣམས་སུ་ཡང་སྟོང་ཉིད་རྒྱས་པར་གཏན་ལ་འབེབས་པ་་་
ནི། གཙོ་བོར་གཞན་དབང་སྟོང་གཞིར་བཟུང་ནས་སྟོང་ཉིད་གཏན་ལ་ཕབ་
ཅིང་། གཙོ་བོར་ཀུན་བཏགས་སྟོང་གཞིར་བཟུང་ནས་སྟོང་ཉིད་གཏན་ལ་མ་
ཕབ་པས་ཀུན་བཏགས་ལ་རྣམ་དག་གི་དམིགས་པ་ཡིན་པས་དོན་དམ་ཡིན་་་་
ན་སྙམ་པའི་དོགས་པ་སྐྱེ་བ་མི་སྲིད་པའི་ཕྱིར། དེ་ལྟར་ཡང་དགོངས་འགྲེལ་
ལས། རྣམ་པར་རྟོག་པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས་
འདུ་བྱེད་ཀྱི་མཚན་མ་དེ་ཉིད། ཀུན་བཏགས་པའི་མཚན་ཉིད་དེར་ཡོངས་སུ་
མ་གྲུབ་ཅིང་། ཞེས་དང་། དྲང་ངེས་རྣམ་འབྱེད་ལས། དེ་ལྟར་བྱས་ན་སེམས་
ཅན་རང་དགའ་བ་རྣམས་ཀྱི་མཐོང་བ་དང་ཐོས་པ་ལ་སོགས་པའི་དོན་མིག་་
དང་གཟུགས་ལ་སོགས་པའི་ཕྱི་ནང་གི་དངོས་པོ་གཞན་དབང་འདི་ཙམ་ལ་་
བདག་དུ་འཛིན་པས་དེ་ཉིད་སྟོང་གཞིར་བཟུང་ནས་སྟོང་པ་གཏན་ལ་་་་་་་
དབབ་དགོས་ཀྱི། ཞེས་སོགས་གསུངས། ཁོ་ན་རེ། མདོ་སྡེ་དགོངས་འགྲེལ་
144

དྲང་ངེས་མཐའ་དཔྱོད། །
ལས༑ ཀུན་བཏགས་ལ་སོགས་པའི་འདུས་མ་བྱས་རྣམས་ཀྱི་སྟོང་ཉིད་དངོས་
སུ་གཏན་ལ་མ་ཕབ་པར་ཐལ། དེས་དེ་དག་སྟོང་གཞིར་དངོས་སུ་བཟུང་པའི་
སྒོ་ནས་དེ་དག་གི་སྟོང་ཉིད་གཏན་ལ་མ་ཕབ་པའི་ཕྱིར་ཟེར་ན་མ་ཁྱབ་སྟེ།
དེས་དེ་དག་གི་གཞན་དབང་སྟོང་གཞིར་དངོས་སུ་བཟུང་པའི་སྒོ་ནས་དེ་་་་་
དག་གི་སྟོང་ཉིད་གཏན་ལ་ཕབ་པའི་ཕྱིར། ཁ་ཅིག ཀུན་བཏགས་སོགས་
འདུས་མ་བྱས་རྣམས་ཀྱི་ཆོས་ཉིད་མེད་ཟེར་ན། ཀུན་བཏགས་ཆོས་ཅན།
ཁྱོད་ཀྱི་ཆོས་ཉིད་ཡོད་པར་ཐལ། ཁྱོད་གཞི་གྲུབ་པའི་ཕྱིར། གཞན་ཡང་།
འདུས་མ་བྱས་ཀྱི་ཆོས་ཉིད་ཡོད་པར་ཐལ། འདུས་མ་བྱས་ཀྱི་སྟོང་ཉིད་ཡོད་
པའི་ཕྱིར་ཏེ། འདུས་མ་བྱས་སྟོང་པ་ཉིད་ཡོད་པའི་ཕྱིར་ཏེ། སྟོང་ཉིད་བཅོ་
བརྒྱད་ཡོད་པའི་ཕྱིར། ཁ་ཅིག དེ་རྣམས་ཀྱི་ཆོས་ཉིད་ཡོད་ཀྱང་དེ་དག་གི་
ཆོས་ཉིད་ཆོས་ཉིད་མིན་ཟེར་ན། འདུས་མ་བྱས་སྟོང་པ་ཉིད་སྟོང་ཉིད་མ་
ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། སྟོང་ཉིད་ལ་སྟོང་
གཞིའི་སྒོ་ནས་སྟོང་ཉིད་བཅོ་བརྒྱད་དང་ཉི་ཤུ་སོགས་སུ་ཕྱེ་བ་མི་འཐད་པར་
ཐལ་ལོ། །གཞན་ཡང་། འགོག་བདེན་གྱི་སྟོང་ཉིད་སྟོང་ཉིད་མ་ཡིན་པར་ཐལ།
ཀུན་བཏགས་ཀྱི་སྟོང་ཉིད་སྟོང་ཉིད་མ་ཡིན་པའི་ཕྱིར། འདོད་ན། ཐེག་ཆེན་
གྱི་མཐོང་ལམ་འགོད་པ་ཆོས་བཟོད་ཀྱི་དངོས་ཡུལ་དུ་གྱུར་པའི་སྟོང་ཉིད་་་་་
མེད་པར་ཐལ། འདོད་པ་གང་ཞིག དེ་འགོག་བདེན་གྱི་སྟོང་ཉིད་ཀྱི་ཡུལ་
ཅན་མ་ཡིན་པའི་ཕྱིར། འདོད་མི་ནུས་ཏེ། བར་ཆད་མེད་ལམ་ཡིན་པའི་ཕྱིར།
ཁ་ཅིག ལུང་དེའི་དོན་ཡོད་དེ། གཞན་དབང་དེ་རང་སྡེ་གྲུབ་མཐའ་སྨྲ་བ་
145

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གོང་འོག་གི་བདེན་པར་གྲུབ་མ་གྲུབ་རྩོད་པའི་རྩོད་གཞིའི་གཙོ་བོ་ཡིན་ལ།
ཀུན་བཏགས་དེ་ལྟར་རྩོད་གཞིའི་གཙོ་བོ་མ་ཡིན་པས་དེ་ལྟར་བཤད་པའི་་་་་་
ཕྱིར་ཟེར་ན། ཤེས་སྒྲིབ་རྣམ་པར་དག་བྱེད་ཀྱི་བར་ཆད་མེད་ལམ་གྱི་དམིགས་
པར་གྱུར་པའི་སྟོང་ཉིད་ཀྱི་སྟོང་གཞིའི་ཆོས་ཅན་ཡིན་ན་རང་སྡེ་གོང་འོག་དེ་
ལྟར་རྩོད་པའི་རྩོད་གཞིའི་གཙོ་བོ་ཡིན་དགོས་པར་ཐལ། དམ་བཅའ་འཐད་
པའི་ཕྱིར། འདོད་ན་སླ། ཁོ་ན་རེ། ཀུན་བཏགས་རྣམ་དག་ལམ་གྱི་དམིགས་པ་
ཡིན་པས་དོན་དམ་པ་ཡིན་ནམ་སྙམ་པའི་དོགས་པ་སྐྱེ་བ་ཡོད་པར་ཐལ།
ཀུན་བཏགས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་་་་
གྲུབ་བར་རྟོགས་པའི་བར་ཆད་མེད་ལམ་དེས་ཀུན་བཏགས་ལ་དམིགས་པའི་
852513STILE 
NHƯ THẾ 
TRANH TRUNG
ལམ་ཡོངས་གྲུབ་དོན་དམ་པར་ངོ་བོ་ཉིད་མེད་པར་བཤད་པ། ཏོ་
གཉིས་པ་ནི། དགོངས་འགྲེལ་ལས། གཞན་ཡང་། ཆོས་རྣམས་ཀྱི་ཡོངས་
སུ་གྲུབ་པའི་མཚན་ཉིད་གང་ཡིན་པ་དེ་ཡང་དོན་དམ་པ་ངོ་བོ་ཉིད་མེད་པ་
ཉིད་ཅེས་བྱའོ། །དེ་ཅིའི་ཕྱིར་ཞེ་ན། དོན་དམ་ཡང་དག་འཕགས། ཆོས་རྣམས་
ཀྱི་ཆོས་བདག་མེད་པ་གང་ཡིན་པ་དེ་ནི་དེ་དག་གི་ངོ་བོ་ཉིད་མེད་པ་ཉིད་་་་་
ཅེས་བྱ་སྟེ། དེ་ནི་དོན་དམ་པ་ཡིན་ལ་དོན་དམ་པ་ནི་ཐམས་ཅད་ཀྱི་ངོ་བོ་
ཉིད་མེད་པ་ཉིད་ཀྱིས་རབ་ཏུ་ཕྱེ་བ་ཡིན་པས་དེའི་ཕྱིར་དོན་དམ་པ་ངོ་བོ་་་་་
ཉིད་མེད་པ་ཉིད་ཅེས་བྱའོ། །ཞེས་གསུངས། དོན་ནི་གཟུགས་ཀྱི་ཡོངས་གྲུབ་
ཆོས་ཅན། ཁྱོད་ལ་དོན་དམ་པ་ངོ་བོ་ཉིད་མེད་པ་ཞེས་བརྗོད་པའི་རྒྱུ་མཚན་
146

། དྲང་ངེས་མཐའ་དཔྱོད་
ཡོད་དེ། དོན་དམ་པ་ཡང་ཡིན། ཆོས་བདག་གི་ངོ་བོར་མེད་པ་ཡང་ཡིན་པའི་
རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་བཞིན་དུ། ནམ་མཁའི་ཡོངས་
གྲུབ་ཆོས་ཅན། རྟགས་སྔར་བཞིན་ནོ། ། ཁ་ཅིག གང་ཟག་གི་བདག་མེད་
ཡོངས་གྲུབ་མིན་ཟེར་བ་མི་འཐད་དེ། དབུས་མཐའ་རྩ་འགྲེལ་ལས་དེ་ཡོངས་
གྲུབ་ཏུ་བཤད་པ་གང་ཞིག སྐབས་འདིར་དབུས་མཐའ་སྒྲ་ཇི་བཞིན་པ་ཡིན་
པའི་ཕྱིར། དངཔོ་གྲུབ་སྟེ། དབུས་མཐའ་ལས། རྣམ་དག་སྤྱོད་ཡུལ་རྣམ་
གཉིས་ཏེ། །གཅིག་པུ་ཁོ་ནར་བརྗོད་པ་ཡིན། །ཞེས་ཉོན་སྒྲིབ་རྣམ་པར་དག་，
བྱེད་ཀྱི་ཡེ་ཤེས་དང་ཤེས་སྒྲིབ་རྣམ་པར་དག་བྱེད་ཀྱི་ཡེ་ཤེས་གཉིས་ཀྱི་་་་་་་
དམིགས་པ་མཐར་ཐུག་ཏུ་གྱུར་པའི་བདག་མེད་པ་གཉིས་ཀ་ཡོངས་གྲུ་་་་
གཅིག་པུ་ཁོ་ན་ཡིན་གྱི། ཀུན་བཏགས་དང་གཞན་དབང་གཉིས་དེ་གཉིས་ཀྱི་
དངོས་ཡུལ་མ་ཡིན་པར་བསྟན་པའི་ཕྱིར། དེའི་འགྲེལ་བ་ལས། ཡོངས་སུ་
གྲུབ་པའི་ངོ་བོ་ཉིད་དུ་བརྗོད་དོ། །ངོ་བོ་ཉིད་གཞན་ནི་རྣམ་པར་དག་པའི་ཡེ་
ཤེས་རྣམ་པ་གཉིས་ཀྱི་ཡུལ་མིན་ནོ། །ཞེས་དང་། དྲང་ངེས་རྣམ་འབྱེད་ལས།
ཡེ་ཤེས་གཉིས་ནི་སྒྲིབ་པ་གཉིས་དག་པར་བྱེད་པའི་ཡེ་ཤེས་སོ། །ཞེས་
གསུངས་པའི་ཕྱིར། ཁོ་ན་རེ། གང་ཟག་གི་བདག་མེད་ཡོངས་གྲུབ་མ་ཡིན་
པར་ཐལ། ཡོངས་གྲུབ་ཡིན་ན་ཆོས་ཀྱི་བདག་མེད་ཀྱི་ཡོངས་གྲུབ་ཡིན་དགོས་
པའི་ཕྱིར་ཏེ། དགོངས་འགྲེལ་ལས། ཆོས་རྣམས་ཀྱི་ཆོས་བདག་མེད་པ་གང་
ཡིན་པ་དེ་ནི་དེ་དག་གི་ངོ་བོ་ཉིད་མེད་པ་ཉིད་ཅེས་བྱ་སྟེ། ཞེས་དང་། དྲང་
ངེས་རྣམ་འབྱེད་ལས། ཆོས་ཅན་འདུས་བྱས་ལ་ཆོས་ཀྱི་བདག་རྣམ་པར་
་， 147

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བཅད་ཙམ་གྱི་སྤྲོས་པ་མེད་དགག་ལ་ཆོས་ཀྱི་བདག་མེད་ཀྱི་ཡོངས་གྲུབ་
འཇོག་པར་ཤིན་ཏུ་གསལ་བའི་ཕྱིར། ཞེས་དང་། ཐར་ལམ་གསལ་བྱེད་ལས།
གང་ལ་དམིགས་ནས་སྒོམས་ན་ཤེས་སྒྲིབ་མཐའ་དག་ཟད་པར་འགྱུར་བའི་་་་
དམིགས་པ་མཐར་ཐུག་ཡིན་པས། ཞེས་གསུངས་པའི་ཕྱིར་ཟེར་ན་མ་ཁྱབ་སྟེ།
ལུང་དང་པོ་གཉིས་ཀྱི་དོན། མདོ་སྡེ་དགོངས་འགྲེལ་གྱི་དངོས་བསྟན་གྱི་
ཡོངས་གྲུབ་ལ་དགོངས་ཀྱི། ཕྱི་མས་དེའི་ཕྱིར་གཉིས་སྟོང་གང་ཡིན་པ་ཞེས་
པའི་སྐབས་ཀྱི་འགྱུར་མེད་ཡོངས་གྲུབ་དེ་ཤེས་སྒྲིབ་རྣམ་པར་དག་བྱེད་ཀྱི་ཡེ་
ཤེས་ཀྱི་དམིགས་པ་མཐར་ཐུག་ཏུ་བསྟན་པའི་ཕྱིར། ཁོ་ན་རེ། གང་ཟག་གི་
བདག་མེད་སྟོང་ཉིད་ཡིན་པར་ཐལ། དེ་ཡོངས་གྲུབ་ཡིན་པའི་ཕྱིར། འདོད་
ན། གང་ཟག་གི་བདག་མེད་རྟོགས་པའི་ལྟ་བ་དེ་དབུ་མའི་ལྟ་བ་ཡིན་པར་
ཐལ་ལོ། །འདོད་ན། དེ་ལ་གནས་པའི་གང་ཟག་ཡིན་ན་དབུ་མའི་ལྟ་བ་ལ་
གནས་པའི་གང་ཟག་ཡིན་དགོས་པར་ཐལ། ། འདོད་པའི་ཕྱིར་ན་མ་ཁྱབ། །
འདོད་ན། མདོ་སྡེ་ཆོས་ཅན། དེར་ཐལ། དེའི་ཕྱིར། འདོད་ཟེར་ན། སེམས་
ཙམ་གྱི་ལྟ་བ་ལ་གནས་པའི་གང་ཟག་ཡིན་པར་ཐལ། འདོད་པའི་ཕྱིར། ཁྱབ་
སྟེ། དབུ་མའི་ལྟ་བ་ཡིན་ན། སེམས་ཙམ་པའི་ལྟ་བ་ཡིན་དགོས་པའི་ཕྱིར་ཏེ།
དབུས་མཐའ་ལས། ཡོད་པས་མེད་པས་ཡོད་པས་ན། །འདི་ནི་དབུ་མའི་ལམ་
ཡིན་ནོ། །ཞེས་གསུངས་པའི་ཕྱིར། སྟོང་ཐུན་ཆེན་མོ་ལས་གང་ཟག་གི་བདག་
མེད་ཡོངས་གྲུབ་ཏུ་བཞེས་ཀྱང་། དེ་དོན་དམ་བདེན་པར་མི་བཞེད་དེ།
སེམས་ཙམ་པས་དོན་དམ་བདེན་པར་མི་འདོད་པར་བཤད་པའི་ཕྱིར། དང་
148

དྲང་ངེས་མཐའ་དཔྱོད།
པོ་གྲུབ་སྟེ། དེ་ཉིད་ལས། 
ཡོངས་གྲུབ་ནི་གཞན་དབང་གི་སྟེང་དུ་བདག་
འཛིན་གཉིས་ཀྱིས་ཀུན་བཏགས་པ་ལྟར་གྲུབ་པས་སྟོང་པའི་དེ་བཞིན་ཉིད་་་་
དེ། མཚན་ཉིད་ཀྱང་དེ་ཉིད་དོ། །ཞེས་གསུངས་པའི་ཕྱིར། གཉིས་པ་གྲུབ་སྟེ།
དེ་ཉིད་ལས། 
སེམས་ཙམ་པ་དང་དབུ་མ་རང་རྒྱུད་པ་དག་གང་ཟག་གི་
བདག་མེད་དོན་དམ་པར་མི་འདོད་ཅིང་གང་ཟག་གི་བདག་འགོག་པའི་་་་་
རིགས་པ་ཡང་ཐ་སྙད་དཔྱོད་བྱེད་ཀྱི་རིགས་པར་འདོད་དོ། །ཞེས་གསུངས་
པའི་ཕྱིར། ཁོ་ན་རེ། སྟོང་ཐུན་གྱི་ལུགས་ལ། གང་ཟག་གི་བདག་མེད་དོན་
དམ་བདེན་པར་འདོད་པར་ཐལ། དེའི་ལུགས་ལ་དེ་དེ་བཞིན་ཉིད་ཡིན་པའི་
ཕྱིར་ཏེ། 
བདག་འཛིན་གཉིས་ཀྱིས་ཀུན་བཏགས་པ་ལྟར་གྲུབ་པས་སྟོང་པའི་
དེ་བཞིན་ཉིད་དེ། ཞེས་གསུངས་པའི་ཕྱིར་ཟེར་ན་སྐྱོན་མེད་དེ། དེའི་ལུགས་
ལ་དེ་གང་ཟག་གི་བདག་གིས་སྟོང་པའི་དེ་བཞིན་ཉིད་ཡིན་ཡང་དེ་བཞིན་་་་་
ཉིད་མ་ཡིན་པའི་ཕྱིར། རྩ་བར་ཁྱབ་སྟེ། དེ་བཞིན་ཉིད། དོན་དམ་བདེན་པ།
ཡང་དག་མཐའ། མཚན་མ་མེད་པ་སོགས་དོན་གཅིག་ཡིན་པའི་ཕྱིར་ཏེ།
དབུས་མཐའ་ལས། སྟོང་པ་ཉིད་ནི་མདོར་བསྡུ་ན། དེ་བཞིན་ཉིད་དང་ཡང་
དག་མཐའ། །མཚན་མ་མེད་དང་དོན་དམ་དང་། །ཆོས་ཀྱི་དབྱིངས་ནི་རྣམ་
གྲངས་སོ། །ཞེས་གསུངས་པའི་ཕྱིར་ཟེར་ན། ཡོངས་གྲུབ་ཡིན་ན། ཆོས་ཀྱི་
བདག་མེད་ཀྱི་ཡོངས་གྲུབ་ཡིན་པའི་ཁྱབ་པར་ཐལ། གང་ཟག་གི་བདག་མེད་
ཡོངས་གྲུབ་མ་ཡིན་པའི་ཕྱིར། འདོད་ན། འགོག་བདེན་ཆོས་ཅན། ཐལ་ཕྱིར་
ཏེ། མཚན་ཉིད་གསུམ་པོ་གང་རུང་གང་ཞིག ཀུན་བཏགས་ཀྱང་མ་ཡིན།
149

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཞན་དབང་ཡང་མ་ཡིན་པའི་ཕྱིར། གཉིས་པ་མ་གྲུབ་ན། དེ་ཆོས་ཅན།
བདེན་པར་མ་གྲུབ་པར་ཐལ། ཀུན་བཏགས་ཡིན་པའི་ཕྱིར། འདོད་མི་ནུས་
ཏེ། འཁོར་བ་སྤངས་པའི་མྱང་འདས་བདེན་པར་གྲུབ་པའི་ཕྱིར་ཏེ། འཁོར་
བ་བདེན་པར་གྲུབ་པའི་ཕྱིར། ཁྱབ་སྟེ། སེམས་ཙམ་པས་འཁོར་འདས་གཉིས་
ལ་བདེན་པར་གྲུབ་མ་གྲུབ་ཀྱི་ཁྱད་པར་མི་འབྱེད་པའི་ཕྱིར་ཏེ། རྩ་ཤེས་ཊིཀ་
ཆེན་ལས། རིགས་པའི་འགྲོས་འདི་རྣམས་ཤེས་པའི་གནད་ཀྱིས་འཕགས་
པའི་ཡུལ་གྱི་རང་སྡེ་དངོས་པོར་སྨྲ་བས་ཀྱང་འཁོར་འདས་ལ་བདེན་པར་་་་་
གྲུབ་མ་གྲུབ་ཀྱི་ཁྱད་པར་མི་འབྱེད་མོད། ཞེས་གསུངས་པའི་ཕྱིར། ཁོ་ན་རེ། །
དེའི་དངོས་སྨྲ་བ་དེ་མདོ་སྡེ་བ་ལ་བྱེད་ཟེར་བ་མི་འཐད་དེ། མདོ་སྡེ་བས་
འཁོར་བ་བདེན་གྲུབ་ཏུ་འདོད་ཅིང་། མྱང་འདས་བདེན་མེད་དུ་འདོད་པའི་
ཕྱིར་ཏེ། དེས་འཁོར་བ་རང་མཚན་དང་མྱང་འདས་སྤྱི་མཚན་དུ་འདོད་པའི་
ཕྱིར། གང་ཟག་གི་བདག་མེད་ཡོངས་གྲུབ་ཡིན་ཀྱང་སྟོང་ཉིད་མིན་ཟེར་བ་མི་
འཐད་དེ། དེ་སྟོང་ཉིད་ཡིན་པར་ཐལ། དེ་དེ་བཞིན་ཉིད་ཡིན་པའི་ཕྱིར་ཏེ།
འགོག་བདེན་ཡིན་ན་དེ་བཞིན་ཉིད་ལ་དམིགས་པའི་ལམ་བསྒོམས་སྟོབས་་་་་
ཀྱིས་ཐོབ་པས་ཁྱབ་པའི་ཕྱིར་ཏེ། ཀུན་བཏུས་ལས། དེ་བཞིན་ཉིད་ལ་
དམིགས་ནས་གང་དུ་ཟག་པ་དང་བཅས་པའི་དངོས་པོ་འགགས་པ་དེ་་་་་་
འགོག་པའི་མཚན་ཉིད་དོ། །ཞེས་གསུངས་པའི་ཕྱིར། གཞན་ཡང་། དེ་སྟོང་
ཉིད་ཡིན་པར་ཐལ། དེ་ཟབ་པ་དང་རྒྱ་ཆེ་བ་གཉིས་སུ་ཕྱེ་བའི་ཟབ་མོ་ཡིན་
པའི་ཕྱིར་ཏེ། ཐར་ལམ་གསལ་བྱེད་ལས། གང་ཟག་དང་ཆོས་ལ་དམིགས་
150

དམ་ལ་དྲང་ངེས་མཐའ་དཔྱོད་
པའི་བདག་མེད་པའི་སྟོང་པ་ཉིད་འཕགས་པ་རྣམས་ཀྱི་མཉམ་བཞག་སོ་སོ་་་
རང་གི་རིག་པར་བྱ་བ་ཡིན་གྱི་ཆོས་སྟོན་པའི་སྒྲ་ཙམ་ལས་ཇི་ལྟ་བ་བཞིན་དུ་་
ཤེས་མི་ནུས་པས་ཟབ་ཅིང་། ཞེས་དང་། དྲང་ངེས་རྣམ་འབྱེད་ལས། བདག་
མེད་པའི་དོན་དེ་བཞིན་ཉིད་དེ་ནི་རྣམ་པར་དག་པའི་དམིགས་པ་དོན་དམ་་
པ་ཡང་ཡིན་ནོ། །དེར་ནི་ངོ་བོ་ཉིད་གཞན་གཉིས་མེད་ཀྱི་ཡོངས་གྲུབ་གཅིག་
པུ་ཡིན་པས་དེ་ལྟར་གསུངས་ཏེ། ཞེས་དང་། ཀུན་བཏུས་ལས། ཆོས་དགེ་བ་
རྣམས་ཀྱི་དེ་བཞིན་ཉིད་གང་ཞེ་ན་བདག་མེད་པ་རྣམ་པ་གཉིས་སོ། །ཞེས་
དང་། དབུས་མཐའ་ལས། རྣམ་དག་སྤྱོད་ཡུལ་རྣམ་གཉིས་སྟེ། གཅིག་པུ་ཁོ་
ནར་བརྗོད་པ་ཡིན། །ཞེས་དང་། གང་ཟག་དང་ནི་ཆོས་རྣམས་ཀྱི། །དངོས་པོ་
མེད་འདིར་སྟོང་པ་ཉིད། །ཞེས་སོགས་ཀྱིས། གང་ཟག་གི་བདག་མེད་ཡོངས་
གྲུབ་དང་སྟོང་ཉིད་སོགས་སུ་བསྟན་པའི་ཕྱིར་རོ། ། ཁོ་ན་རེ། འཁོར་ལོ་དང་
པོས་སྟོང་ཉིད་དངོས་སུ་བསྟན་པར་ཐལ། གང་ཟག་གི་བདག་མེད་སྟོང་ཉིད་
ཡིན་པའི་ཕྱིར། འདོད་ན། མདོ་སྡེ་བས་སྟོང་ཉིད་རྟོགས་པར་ཐལ་ལོ། །འདོད་
ཟེར་ན། ཐེག་ཆེན་གྱི་གྲུབ་མཐའ་སྨྲ་བའི་གང་ཟག་ཏུ་ཐལ། སྟོང་ཉིད་རྟོགས་
པའི་གྲུབ་མཐའ་སྨྲ་བའི་གང་ཟག་ཡིན་པའི་ཕྱིར་ཟེར་ན་མ་ཁྱབ། ཁོ་ན་རེ།
འཁོར་ལོ་དང་པོས་ཆོས་ཀྱི་བདག་མེད་ཕྲ་མོ་བསྟན་པར་ཐལ། དེས་སྟོང་ཉིད་
བསྟན་པའི་ཕྱིར་ཟེར་ན་མ་ཁྱབ་བོ། །འདོད་མི་ནུས་ཏེ། ཐེག་དམན་ཐུན་མོང་
མ་ཡིན་པའི་མདོ་ཡིན་པའི་ཕྱིར། ཁོ་ན་རེ། གང་ཟག་གི་བདག་མེད་དེ་གང་
ཟག་གི་སྟོང་ཉིད་ཡིན་པར་ཐལ། དེ་སྟོང་ཉིད་ཡིན་པའི་ཕྱིར། འདོད་ན། དེ་
151

རྗེ ་བཙུན་ཆོས་ཀྱི་རྒྱལ་མཚན་གྱི་གསུང་།
གང་ཟག་གི་གནས་ལུགས་ཡིན་པར་ཐལ་ལོ། །འདོད་ན། མདོ་སྡེ་པ་དེ་གང་
ཟག་གི་གནས་ལུགས་ཚད་མས་གྲུབ་པའི་གང་ཟག་ཏུ་ཐལ་ལོ། །འདོད་མི་
ནུས་ཏེ། དེ་གང་ཟག་གི་གནས་ལུགས་ལ་ཕྱིན་ཅི་ལོག་ཏུ་སྒྲོ་འདོགས་པའི་སྒྲོ་
འདོགས་མངོན་གྱུར་བརྒྱུད་ལྡན་གྱི་གང་ཟག་ཡིན་པའི་ཕྱིར་ཏེ། དེ་གང་ཟག་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་བདེན་་་་
ཞེན་གྱིས་འདོད་པའི་གང་ཟག་ཡིན་པ་གང་ཞིག གང་ཟག་རང་འཛིན་རྟོག་
པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པ་གང་ཟག་གི་གནས་་་་་་་
ལུགས་ཡིན་པའི་ཕྱིར་ཟེར་ན་མ་ཁྱབ་སྟེ། མདོ་སྡེ་པས་གང་ཟག་གི་སྟེང་གི་
ཆོས་ཀྱི་བདག་མེད་ལ་སྒྲོ་འདོགས་ཀྱང་། གང་ཟག་གི་གནས་ལུགས་ལ་ཕྱིན་
ཅི་ལོག་ཏུ་སྒྲོ་མི་འདོགས་པའི་ཕྱིར། གཞན་ཡང་། གང་ཟག་གི་བདག་མེད་དེ་
བཞིན་ཉིད་ཡིན་པར་ཐལ། འགོག་བདེན་དེ་བཞིན་ཉིད་ཡིན་པའི་ཕྱིར་ཏེ།
སྐལ་བཟང་མིག་འབྱེད་ལས། འགོག་བདེན་ཡིན་ན་དེ་བཞིན་ཉིད་ཡིན་པས་
ཁྱབ་པར་འདོད་པ་ལ། དབུ་སེམས་ཀྱི་མཁས་པ་སུ་ཡང་མི་མཐུན་པ་མེད་དེ།
ཞེས་གསུངས་པའི་ཕྱིར།
གོ 16 དེ་དག་གི་དཔེ་བཤད་པ། ་བ་
གསུམ་པ་དེ་དག་གི་དཔེ་བཤད་པ་ལ། དགོངས་འགྲེལ་ལས། དེ་ལ་འདི་
ལྟ་སྟེ་དཔེར་ན་ནམ་མཁའི་མེ་ཏོག་ཇི་ལྟ་བ་དེ་ལྟ་བུར་ནི་མཚན་ཉིད་ངོ་བོ་་་་
ཉིད་མེད་པ་ཉིད་བལྟ་བར་བྱའོ། །དོན་དམ་ཡང་དག་འཕགས། དེ་ལ་འདི་ལྟ་
སྟེ་དཔེར་ན། སྒྱུ་མ་བྱས་པ་ཇི་ལྟ་བ་དེ་ལྟ་བུ་ནི་སྐྱེ་བ་ངོ་བོ་ཉིད་མེད་པ་ཉིད་
152

དྲང་ངེས་མཐའ་དཔྱོད་
བལྟ་བར་བྱའོ། །དོན་དམ་པ་ངོ་བོ་ཉིད་མེད་པ་ཉིད་དེ་ལས་ཀྱང་གཅིག་ཀྱང་
བལྟ་བར་བྱའོ། །དོན་དམ་ཡང་དག་འཕགས། དེ་ལ་འདི་ལྟ་སྟེ་དཔེར་ན།
ནམ་མཁའ་ནི་གཟུགས་ཀྱི་ངོ་བོ་ཉིད་མེད་པ་ཙམ་གྱིས་རབ་ཏུ་ཕྱེ་བ་དང་་་་་་
ཐམས་ཅད་དུ་སོང་པ་ཇི་ལྟ་བ་དེ་ལྟ་བུ་ནི་དོན་དམ་པ་ངོ་བོ་ཉིད་མེད་པ་དེ་་་
ལས་ཆོས་བདག་མེད་པས་རབ་ཏུ་ཕྱེ་བ་དང་ཐམས་ཅད་དུ་སོང་བ་གཅིག་་་་་
བལྟ་བར་བྱ་སྟེ། ཞེས་གསུངས་དོན་ནི། ཀུན་བཏགས་ནམ་མཁའི་མེ་ཏོག་གི་
དཔེས་སྟོན་པའི་རྒྱུ་མཚན་ཡོད་དེ། ནམ་མཁའི་མེ་ཏོག་དེ་ཡང་རང་འཛིན་
རྟོག་པས་སྒྲོ་བཏགས་པ་ཡིན་གྱི་རང་གི་མཚན་ཉིད་ཀྱིས་མ་གྲུབ་བཞིན་དུ།
ཀུན་བཏགས་དེ་ཡང་རྟོག་པས་བཏགས་ཙམ་ཡིན་གྱི་རང་གི་མཚན་ཉིད་་་་་
ཀྱིས་མ་གྲུབ་པའི་རྒྱུ་མཚན་གྱིས་དེ་ལྟར་བསྟན་པའི་ཕྱིར། གཞན་དབང་སྒྱུ་
མའི་དཔེས་སྟོན་པའི་རྒྱུ་མཚན་ཡོད་དེ། སྒྱུ་མ་མཁན་གྱིས་རྡེའུ་ཤིང་རྟ་གླང་
དུ་སྤྲུལ་པའི་ཚེ་སྤྲུལ་གཞི་རྡེའུ་ཤིང་རྟ་གླང་དུ་སྣང་བའི་ཤེས་པར་དེ་སྒྱུ་མའི་་་
སྔགས་རྫས་ཀྱིས་མིག་བསླད་པའི་ཤེས་པ་ཡིན་པ་བཞིན་དུ། དོན་སྣང་གི་ཤེས་
པ་དེ་ཡང་མ་རིག་བག་ཆགས་ཀྱིས་བསླད་པའི་འཁྲུལ་ཤེས་ཡིན་པའི་རྒྱུ་་་་་་
མཚན་གྱིས་དེ་ལྟར་བསྟན་པའི་ཕྱིར། ཡོངས་གྲུབ་ནམ་མཁའི་དཔེས་སྟོན་
པའི་རྒྱུ་མཚན་ཡོད་དེ། ནམ་མཁའ་དེ་ཐོགས་བཅས་ཀྱི་རེག་བྱ་བཀག་ཙམ་གྱི་
མེད་དགག་དང་ཕྱོགས་ཐམས་ཅད་ལ་ཁྱབ་པ་བཞིན་དུ་ཆོས་ཀྱི་བདག་མེད་་
ཀྱི་ཡོངས་གྲུབ་དེ་ཡང་ཆོས་བདག་བཀག་པ་ཙམ་གྱི་མེད་དགག་དང་ཆོས་་་་་
ཐམས་ཅད་ལ་ཁྱབ་པའི་རྒྱུ་མཚན་གྱིས་དེ་ལྟར་དུ་བསྟན་པ་ཡིན་པའི་ཕྱིར།
163

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པ་དང་། གང་ལ་དགོངས་ནས་མ་སྐྱེས་པ་སོགས་སུ་ ཀེ་ལ་
འཁོར་མ་གསུང་པ་བཤད་པད ། གེ་
གཉིས་པ་གང་ལ་དགོངས་ནས་མ་སྐྱེས་པ་སོགས་སུ་གསུངས་པ་བཤད་པ་
ལ། ཀུན་བཏགས་ལ་དགོངས་ནས་དང་། ཡོངས་གྲུབ་ལ་དགོངས་ནས་དེ་ལྟར་
གསུངས་པ་གཉིས་ལས། དང་པོ་ནི། དགོངས་འགྲེལ་ལས། དེ་ལ་མཚན་ཉིད་ངོ་
བོ་ཉིད་མེད་པ་ཉིད་ལ་དགོངས་ནས་ངས་ཆོས་ཐམས་ཅད་མ་སྐྱེས་པ་མ་་་་་
འགག་པ་གཟོད་མ་ནས་ཞི་བ་རང་བཞིན་གྱིས་ཡོངས་སུ་མྱ་ངན་ལས་འདས་་་་
པའོ་ཞེས་བསྟན་ཏོ། །དེ་ཅིའི་ཕྱིར་ཞེ་ན། དོན་དམ་ཡང་དག་འཕགས། འདི་
ལྟར་རང་གི་མཚན་ཉིད་ཀྱིས་མེད་པ་གང་ཡིན་པ་དེ་ནི་མ་སྐྱེས་པ་གང་ཡིན་པ་
དེ་ནི་མ་འགགས་པ་ཡིན། མ་སྐྱེས་བ་དང་མ་འགགས་བ་གང་ཡིན་པ་དེ་དག་
ནི་གཟོད་མ་ནས་ཞི་བ་ཡིན་གཟོད་མ་ནས་ཞི་བ་གང་ཡིན་པའི་དེ་རང་བཞིན་་
གྱིས་ཡོངས་སུ་མྱ་ངན་ལས་འདས་པ་ཡིན། རང་བཞིན་གྱིས་ཡོངས་སུ་མྱ་ངན་
ལས་འདས་པ་གང་ཡིན་པ་དེ་ལ་ནི་ཡོངས་སུ་མྱ་ངན་ལས་བཟླ་བར་བྱ་བ་ཅུང་
ཟད་ཀྱང་མེད་དེ། ཞེས་གསུངས། དོན་ནི། ཀུན་བཏགས་ཆོས་ཅན། ཁྱོད་ལ་སྐྱེ་
བ་མ་མཆིས་པ་དང་འགག་པ་མ་མཆིས་པ་ཞེས་བརྗོད་པའི་རྒྱུ་མཚན་ཡོད་དེ།
ཁྱོད་རང་གི་མཚན་ཉིད་ཀྱིས་མ་གྲུབ་པའི་རྒྱུ་མཚན་གྱིས་དེ་ལྟར་བརྗོད་པའི་་་
ཕྱིར། དེ་ཆོས་ཅན། ཁྱོད་ལ་གཟོད་མ་ནས་ཞི་བ་དང་རང་བཞིན་གྱིས་ཡོངས་
སུ་མྱ་ངན་ལས་འདས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀུན་ལས་
ཉོན་མོངས་ཕྱོགས་ཀྱིས་བསྡུས་པ་མ་ཡིན་པའི་རྒྱུ་མཚན་གྱིས་དེ་ལྟར་བརྗོད་་་
154

། དྲང་ངེས་མཐའ་དཔྱོད།
པའི་ཕྱིར། དེ་ཆོས་ཅན། ཀུན་ནས་ཉོན་མོངས་ཕྱོགས་ཀྱིས་བསྡུས་པ་མ་ཡིན་ཏེ།
འདུས་མ་བྱས་ཡིན་པའི་ཕྱིར་ཏེ། སྐྱེ་འཇིག་དང་བྲལ་བའི་ཕྱིར། གཉིས་པ་ནི།
དགོངས་འགྲེལེ་ལས། ཡང་དོན་དམ་པ་ངོ་བོ་ཉིད་མེད་པ་ཉིད་ཆོས་བདག་
མེད་པས་རབ་ཏུ་ཕྱེ་བ་ལ་དགོངས་ནས་ངས་ཆོས་ཐམས་ཅད་མ་སྐྱེས་པ་མ་་་་་
འགགས་པ་གཟོད་མ་ནས་ཞི་བ་རང་བཞིན་གྱིས་ཡོངས་སུ་མྱ་ངན་ལས་འདས་
པའོ་ཞེས་བསྟན་ཏོ། །དེ་ཅིའི་ཕྱིར་ཞེ་ན། འདི་ལྟར་དོན་དམ་པ་ངོ་བོ་ཉིད་མེད་
པ་ཉིད་ཆོས་བདག་མེད་པས་རབ་ཏུ་ཕྱེ་བ་ནི་རྟག་པ་རྟག་པའི་དུས་དང་ཐེར་་
ཟུག་ཐེར་ཟུག་གི་དུས་སུ་རྣམ་པར་གནས་པ་ཁོ་ན་ཡིན་ལ། དེ་ནི་ཆོས་རྣམས་
ཀྱི་ཆོས་ཉིད་འདུས་མ་བྱས་པ་ཉོན་མོངས་པ་ཐམས་ཅད་དང་བྲལ་བ་ཡིན་ཏེ།
རྟག་པ་རྟག་པའི་དུས་དང་ཐེར་ཟུག་ཐེར་ཟུག་གི་དུས་སུ་ཆོས་ཉིད་དེ་ཉིད་ཀྱི་་
རྣམ་པར་གནས་པ་འདུས་མ་བྱས་པ་གང་ཡིན་པ་དེ་ནི་འདུས་མ་བྱས་པའི་་་་
ཕྱིར་མ་སྐྱེས་པ་དང་མ་འགག་པ་ཡིན་ལ། དེ་ནི་ཉོན་མོངས་པ་དང་བྲལ་བའི་
ཕྱིར་གཟོད་མ་ནས་ཞི་བ་དང་རང་བཞིན་གྱིས་ཡོངས་སུ་མྱ་ངན་ལས་འདས་་་་
པ་ཡིན་ཏེ། ཞེས་གསུངས། དོན་ནི། ཡོངས་གྲུབ་ཆོས་ཅན། ཁྱོད་ལ་མ་སྐྱེས་པ་
དང་མ་འགགས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་འདུས་མ་བྱས་
ཡིན་པའི་ཕྱིར་ཏེ། ཁྱོད་སྔ་ཕྱིའི་དུས་ཀུན་ཏུ་རྟག་པར་གནས་པའི་ཕྱིར། དེ་
ཆོས་ཅན། ཁྱོད་ལ་གཟོད་མ་ནས་ཞི་བ་རང་བཞིན་གྱིས་ཡོངས་སུ་མྱ་ངན་ལས་
འདས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀུན་ནས་ཉོན་མོངས་
ཕྱོགས་ཀྱིས་བསྡུས་པ་མ་ཡིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
155

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པའི་ ངོ ་བོ་ཉིད་གསུམ་གྱི་ངོ་བོ་ངོས་འཛིན་བཤད་པ། 1:
གསུམ་པ་ངོ་བོ་ཉིད་གསུམ་གྱི་ངོ་བོ་ངོས་འཛིན་ལ། གཟུགས་ཕུང་གི་ངོ་
བོ་ཉིད་གསུམ་གྱི་རྣམ་བཞག་བཤད་པ་དང་། དེ་ཕུང་པོ་ལྷག་མ་བཞི་ལ་སོགས་
པའི་འགྲེས་རྐང་ལྷག་མ་རྣམས་ལ་ཡང་སྦྱར་བའོ། །དང་པོ་ལ་གསུམ་ལས།
དང་པོ་ཀུན་བཏགས་ངོས་འཛིན་པ་ནི། དགོངས་འབྲེལ་ལས། རྣམ་པར་རྟོག་
པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་་
ལ་གཟུགས་ཀྱི་ཕུང་པོ་ཞེས་ངོ་བོ་ཉིད་དམ་བྱེ་བྲག་གི་མཚན་ཉིད་དུ་མིང་དང་་
བརྡར་རྣམ་པར་བཞག་པ་དང་། གཟུགས་ཀྱི་ཕུང་པོ་སྐྱེའོ་ཞེས་པའམ་འགག་
པ་ཞེས་པའམ་གཟུགས་ཀྱི་ཕུང་པོ་སྤང་བ་དང་ཡོངས་སུ་ཤེས་པ་ཞེས་ངོ་བོ་་་
ཉིད་ཀྱི་མཚན་ཉིད་དམ་བྱེ་བྲག་གི་མཚན་ཉིད་དུ་མིང་དང་བརྡས་རྣམ་པར་་་་
བཞག་པ་གང་ལགས་པ་དེ་ནི་ཀུན་བཏགས་པའི་མཚན་ཉིད་ལགས་ཏེ། ཞེས་
གསུངས། དོན་ནི། རྣམ་པར་རྟོག་པའི་ཞེས་པ་ནས་འདུ་བྱེད་ཀྱི་མཚན་མ་ཞེས་
པའི་བར་གྱིས་གཟུགས་ཕུང་གི་ཀུན་བཏགས་ཀྱི་གདགས་གཞི་ངོས་བཟུང་་་་་
ནས། ཀུན་བཏགས་ཡིན་ན་རང་གི་གདགས་གཞི་གྱུར་པའི་གཞན་དབང་
གཅིག་ཡོད་དགོས་ཞེས་བསྟན། འོ་ན་གཟུགས་ཕུང་གི་ཀུན་བཏགས་དེ་གང་
ཞེ་ན། གཟུགས་ཕུང་གཟུགས་ཕུང་ཞེས་པའི་སྒྲ་འཇུག་པའི་འཇུག་གཞི་ཡིན་
པ་ལྟ་བུ་ངོ་བོར་ཀུན་བཏགས་པའི་ཀུན་བཏགས་དང་། གཟུགས་ཕུང་གི་སྐྱེ་བ་
གཟུགས་ཕུང་གི་སྐྱེ་བ་ཞེས་པའི་སྒྲ་འཇུག་པའི་འཇུག་གཞི་ཡིན་པ་ལྟ་བུ་ཁྱད་
པར་དུ་ཀུན་བཏགས་པའི་ཀུན་བཏགས་གཉིས་ཡོད་དེ་ཞེས་བཤད་པ་ལ།
156

དྲང་ངེས་མཐའ་དཔྱོད །
གཟུགས་ཀྱི་ཕུང་པོ་ཞེས་སོགས་གསུངས། དོན་སླའོ།།
གཞན་དབང་གི་ངོ་བོ་ངོས་འཛིན་བཤད་པ།
གཉིས་པ་གཞན་དབང་ངོས་འཛིན་པ་ནི། དགོངས་འགྲེལ་ལས། རྣམ་
པར་རྟོག་པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས་འདུ་བྱེད་ཀྱི་ས
མཚན་མ་གང་ལགས་པ་དེ་ནི་གཞན་གྱི་དབང་གི་མཚན་ཉིད་ལགས་ཏེ། ཞེས་
གསུངས། དོན་ནི། རྣམ་པར་རྟོག་པའི་སྤྱོད་ཡུལ་ཞེས་པས་གཞན་དབང་གང་
གི་ཡུལ་ཡིན་པ་དང་། ཀུན་བཏགས་ཀྱི་མཚན་ཉིད་ཀྱི་གནས་ཞེས་པས་གཞན་
དབང་ཀུན་བཏགས་ཀྱི་གདགས་གཞི་དང་། འདུ་བྱེད་ཀྱི་མཚན་མ་ཞེས་པས་
གཟུགས་ཕུང་གི་གདགས་གཞིར་གྱུར་པའི་དངོས་པོ་གཅིག་གཟུགས་ཕུང་གི་
གཞན་དབང་དུ་བསྟན་པའི་སྒོ་ནས་གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ཅད་ཀྱི་གཞན་དབང་མཚན་ཉིད་པ་ཡོད་པར་བསྟན་ཏོ།
ཡོངས་གྲུབ་ཀྱི་ངོ་བོ་ངོས་འཛིན་བཤད་པ་།
གསུམ་པ་ཡོངས་གྲུབ་ངོས་འཛིན་པ་ལ། དགོངས་འགྲེལ་ལས། རྣམ་པར་
རྟོག་པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས་འདུ་བྱེད་མཚན་་
མ་དེ་ཉིད། ཀུན་བཏགས་པའི་མཚན་ཉིད་དེར་ཡོངས་སུ་མ་གྲུབ་ཅིང་ངོ་བོ་
ཉིད་དེ་ཁོ་ནས་ངོ་བོ་ཉིད་མ་མཆིས་པ་ཉིད་ཆོས་ལ་བདག་མ་མཆིས་པ། དེ་
བཞིན་ཉིད་རྣམ་པར་དག་པའི་དམིགས་པ་གང་ལགས་པ་དེ་ནི་ཡོངས་སུ་གྲུབ་
པའི་མཚན་ཉིད་ལགས་ཏེ། ཞེས་གསུངས། དོན་ནི། རྣམ་པར་རྟོག་པའི་ཞེས་པ་
157

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ནས་དེ་ཉིད་ཅེས་པའི་བར་གྱི་གཞན་དབང་ཆོས་ཀྱི་བདག་མེད་ཀྱི་ཡོངས་གྲུབ་
ཀྱི་སྟོང་གཞི་ཆོས་ཅན་དུ་བསྟན་ནས། ཆོས་ཀྱི་བདག་མེད་ཀྱི་ཡོངས་གྲུབ་ཡིན་
ན་རང་གི་སྟོང་གཞི་ཆོས་ཅན་དུ་གྱུར་པའི་གཞན་དབང་མཚན་ཉིད་པ་གཅིག་
ཡོད་དགོས་པར་བསྟན། ཀུན་བཏགས་པའི་མཚན་ཉིད་ཞེས་སོགས་ཀྱིས།
གཟུངས་ཕུང་གཟུངས་ཕུང་ཞེས་པའི་སྒྲ་འཇུག་པའི་འཇུག་གཞིར་རང་གི་་་་་
མཚན་ཉིད་ཀྱིས་མ་གྲུབ་པ་གཟུགས་ཕུང་གི་ཆོས་ཀྱི་བདག་མེད་ཀྱི་ཡོངས་གྲུབ་
ཏུ་བསྟན་ནས་གང་ལ་དམིགས་ནས་བསྒོམས་ན་ཤེས་སྒྲིབ་མཐའ་དག་ཟད་་་་
པར་གྱུར་པའི་དམིགས་པ་མཐར་ཐུག་དེ་ཆོས་ཀྱི་བདག་མེད་ཀྱི་ཡོངས་གྲུབ་ཀྱི་
དོན་དུ་བསྟན་པ་ཡིན་ནོ། །གཉིས་པ་ནི། དགོངས་འགྲེལ་ལས། གཟུགས་ཀྱི་
ཕུང་པོ་ལ་ཇི་ལྟར་བར་ཕུང་པོ་ལྷག་མ་རྣམས་ལ་ཡང་དེ་བཞིན་དུ་སྦྱར་རོ། །
ཕུང་པོ་རྣམས་ལ་ཇི་ལྟ་བར་སྐྱེ་མཆེད་བཅུ་གཉིས་པོ་རེ་རེ་ལ་ཡང་དེ་བཞིན་དུ་
སྦྱར་རོ། ། སྲིད་པའི་ཡན་ལག་བཅུ་གཉིས་ཀྱི་སྲིད་པའི་ཡན་ལག་རེ་རེ་ལ་ཡང་
དེ་བཞིན་དུ་སྦྱར་རོ། །ཟས་བཞིའི་ཟས་རེ་རེ་ལ་ཡང་དེ་བཞིན་དུ་སྦྱར་རོ། །
ཁམས་དྲུག་དང་ཁམས་བཅོ་བརྒྱད་ཀྱི་ཁམས་རེ་རེ་ལ་ཡང་དེ་བཞིན་དུ་སྦྱར་་་་
རོ། །ཞེས་དང་། སྡུག་བསྔལ་འཕགས་པའི་བདེན་པ་ལ་ཇི་ལྟ་བར་ལྷག་མ་
རྣམས་ལ་ཡང་དེ་བཞིན་དུ་སྦྱར་རོ། །བདེན་པ་རྣམས་ལ་ཇི་ལྟ་བ་དེ་བཞིན་དུ་
དྲན་པ་ཉེ་བར་བཞག་པ་རྣམས་དང་། ཡང་དག་པར་སྤོང་བ་རྣམས་དང་། རྫུ་
འཕྲུལ་གྱི་རྐང་བ་རྣམས་དང་། དབང་པོ་རྣམས་དང་། སྟོབས་རྣམས་དང་།
བྱང་ཆུབ་ཀྱི་ཡན་ལག་རྣམས་དང་། ལམ་གྱི་ཡན་ལག་རྣམས་ཀྱི་རེ་རེ་ལ་ཡང་
158

དྲང་ངེས་མཐའ་དཔྱོད་
དེ་བཞིན་དུ་སྦྱར་རོ། །ཞེས་གསུངས། དོན་ནི། ཆོས་ཀྱི་སྐྱེ་མཆེད་དང་ཆོས་
ཁམས་འདུས་མ་བྱས་ཀྱི་ནམ་མཁའ་སོགས་ལ་སྦྱར་སྟེ་བཤད་ན། ནམ་མཁའ་
ནམ་མཁའ་ཞེས་པའི་སྒྲ་འཇུག་པའི་འཇུག་གཞི་ཡིན་པ་ལྟ་བུ་ནམ་མཁའི་ཀུན་
བཏགས་དང་། ནམ་མཁའ་འཛིན་པའི་ཚད་མ་ནམ་མཁའི་གཞན་དབང་
དང་། ནམ་མཁའ་ནམ་མཁའ་ཞེས་པའི་སྒྲ་འཇུག་པའི་འཇུག་གཞིར་རང་གི་
མཚན་ཉིད་ཀྱིས་གྲུབ་པས་སྟོང་པ་ནམ་མཁའི་ཡོངས་གྲུབ་ཏུ་འཇོག་པ་ཡིན་ནོ།
ཁོ་ན་རེ། འདུས་མ་བྱས་ཀྱི་ཆོས་རྣམས་ཀྱི་སྟེང་དུ་མཚན་ཉིད་གསུམ་གྱི་རྣམ་
བཞག་མི་རིགས་ཏེ། དེ་རྣམས་ཀྱི་གཞན་དབང་མཚན་ཉིད་པ་མེད་པའི་ཕྱིར།།
ཞེས་ཟེར་པ་མི་འཐད་དེ། དྲང་ངེས་རྣམ་འབྱེད་ལས། དེ་ལྟར་གཟུངས་ཕུང་ལ་
ཇི་ལྟར་སྦྱར་བ་བཞིན་དུ་ཕུང་པོ་ལྷག་མ་བཞི་དང་སྐྱེ་མཆེད་བཅུ་གཉིས་དང་་་
ཞེས་སོགས་གསུངས་པའི་ཕྱིར། ཁོ་ན་རེ། འདུས་མ་བྱས་ཀྱི་ཆོས་རྣམས་ཀྱི་སྟེང་
དུ་གཞན་དབང་མཚན་ཉིད་པ་བཞག་ཏུ་མི་རུང་བར་ཐལ། འདུས་མ་བྱས་
དང་གཞན་དབང་གི་གཞི་མཐུན་མེད་པའི་ཕྱིར་ཟེར་ན་མ་ཁྱབ། ཁ་ཅིག་
འདུས་མ་བྱས་ཀྱི་སྟེང་དུ་མཚན་ཉིད་གསུམ་གྱི་རྣམ་བཞག་འབྱེད་ཀྱང་དེ་དག་
གི་གཞན་དབང་མཚན་ཉིད་པ་ཡོད་མི་དགོས་ཏེ། དེ་རྣམས་ཀྱི་སྟེང་དུ་གཞན་
དབང་གི་དོད་ཐུབ་བཞག་པས་ཆོག་པའི་ཕྱིར་ཞེས་ཟེར་བ་དང་། ཁ་ཅིག དེ་
ལྟར་འཇོག་ཀྱང་། དེ་དག་གི་གཞན་དབང་གིས་གཞན་དབང་གི་གོ་མི་ཆོད་དེ།
ནམ་མཁའ་ནམ་མཁའི་གཞན་དབང་ཡིན་པའི་ཕྱིར་ཟེར་ན། ཤེས་བྱ་ཆོས་
ཅན། དགོངས་འགྲེལ་ལས། ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་ཉིད་གང་
159

རྗེ་བཙུན་ཆོས་ཀྱི་རྒྱལ་མཚན་གྱི་གསུང་
ཞེ་ན། གཞན་གྱི་དབང་གི་མཚན་ཉིད་གང་ཡིན་པའོ། །ཞེས་པའི་མདོ་འདིས་
ནམ་མཁའ་དང་ཆོས་ཁམས་དང་ཆོས་ཀྱི་སྐྱེ་མཆེད་སོགས་ཀྱི་གཞན་དབང་སྐྱེ་
བ་ངོ་བོ་ཉིད་མེད་ཚུལ་གཅིག་བསྟན་པར་ཐལ། དེ་དག་གི་གཞན་དབང་སྐྱེ་བ་
ངོ་བོ་ཉིད་མེད་པར་དགོངས་འགྲེལ་ལས་དངོས་སུ་བསྟན་པའི་ཕྱིར། འདོད་
ན། དེས་ནམ་མཁའ་སོགས་ཀྱི་གཞན་དབང་རང་གི་རྒྱུ་རྐྱེན་ལ་བརྟེན་ནས་སྐྱེ་
བ་ཡིན་གྱི་རང་གི་རྒྱུ་རྐྱེན་ལ་ལྟོས་མེད་དུ་མི་སྐྱེ་བ་དེ་དག་གི་གཞན་དབང་སྐྱེ་པ་
བ་ངོ་བོ་ཉིད་མེད་པའི་དོན་དུ་དངོས་སུ་བསྟན་པར་ཐལ་ལོ། །འདོད་ན། ནམ་
མཁའི་གཞན་དབང་རང་གི་རྒྱུ་རྐྱེན་ལ་བརྟེན་ནས་སྐྱེ་བར་ཐལ་ལོ། །གཞན་
ཡང་། ཤེས་བྱ་ཆོས་ཅན། དགོངས་འགྲེལ་ལས། རྣམ་པར་རྟོག་པའི་སྤྱོད་ཡུལ་
ཀུན་བཏགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་གང་ལགས་པ་་
དེ་ནི་གཞན་གྱི་དབང་གི་མཚན་ཉིད་ལགས་ཏེ། ཞེས་བའི་མདོ་འདི་ནམ་
མཁའ་དང་ཆོས་ཁམས་སོགས་ཀྱི་གཞན་དབང་ངོས་འཛིན་གྱི་མདོ་ཡིན་པར་་
ཐལ་ དེ་གཟུགས་ནས་བྱང་ཕྱོགས་སོ་བདུན་གྱི་བར་གྱི་གཞན་དབང་ངོས་
འཛིན་གྱི་མདོ་ཡིན་པ་གང་ཞིག ཆོས་ཁམས་དང་ཆོས་ཀྱི་སྐྱེ་མཆེད་སོགས་
དེའི་བར་གྱི་འགྲེས་རྐང་གི་ནང་དུ་ཡོད་པའི་ཕྱིར། དང་པོ་གྲུབ་སྟེ། དྲང་ངེས་
རྣམ་འབྱེད་ལས། དེ་ལྟར་གཟུགས་ཀྱི་ཕུང་པོ་ལ་ཇི་ལྟར་སྦྱར་བ་བཞིན་དུ་ཞེས་
སོགས་གསུངས་པའི་ཕྱིར། འདོད་ན། ནམ་མཁའ་སོགས་ཀྱི་གཞན་དབང་དེ་
འདུ་བྱེད་ཀྱི་མཚན་མ་གཅིག་ལ་འཇོག་རིགས་པར་ཐལ་ལོ། ། ཁ་ཅིག ནམ་
མཁའི་ཡོངས་གྲུབ་ཡོངས་གྲུབ་ཡིན། ནམ་མཁའི་གཞན་དབང་གཞན་དབང་
160

དྲང་ངེས་མཐའ་དཔྱོད
མིན་ཟེར་བ་མི་འཐད་དེ། ནམ་མཁའི་གཞན་དབང་གཞན་དབང་ཡིན་པར་
ཐལ། ནམ་མཁའི་ཆོས་ཀྱི་བདག་མེད་ཀྱི་ཡོངས་གྲུབ་ཀྱི་རྟེན་ཆོས་ཅན་གཞན་
དབང་མཚན་ཉིད་པ་ཞིག་ཡོད་པའི་ཕྱིར་ཏེ། དེའི་རྟེན་ཆོས་ཅན་བདེན་གྲུབ་
ཞིག་ཡོད་པའི་ཕྱིར་ཏེ། ནམ་མཁའི་ཆོས་ཉིད་བདེན་པར་གྲུབ་པའི་ཕྱིར། ཁྱབ་
སྟེ། དྲང་ངེས་རྣམ་འབྱེད་ལས། ཆོས་རྣམས་ཀྱི་རང་གི་མཚན་ཉིད་ཀྱི་གནས་
ཚུལ་ལ་ཇི་ལྟར་ཡོད་དཔྱོད་པའི་དོན་དམ་དུ་ཡོད་པ་ལ་ནི་ཆོས་ཅན་མེད་ན་་་་་
ཆོས་ཉིད་ཡན་དགར་བ་ལ་གནས་པའི་མཐུ་མེད་པས། གཞན་དབང་གི་རྟེན་
འབྲེལ་རང་བཞིན་གྱིས་གྲུབ་པས་སྟོང་ན་ཡོངས་གྲུབ་ཀྱང་རང་གི་མཚན་ཉིད་་
ཀྱིས་མ་གྲུབ་པར་འགྱུར་ཞེས་ལུགས་སྔ་མས་ཀྱང་སྨྲ་ལ། ལུགས་འདིས་ཀྱང་དེ་
ལྟར་སྨྲ་སྟེ། ཞེས་དང་། རྣམ་བཤད་རིགས་པའི་རྒྱ་མཚོ་ལས། སྟོང་པ་ཉིད་ཡིན་
པ་ཅུང་ཟད་ཅིག་བདེན་པར་གྲུབ་པར་འདོད་ན་ནི་དེའི་རྟེན་ཆོས་ཅན་བདེན་
པར་གྲུབ་པ་ཞིག་ཀྱང་གདོན་མི་ཟ་བར་འདོད་དགོས་ཏེ། རྟེན་ཆོས་ཅན་མེད་
པར་བརྟེན་པའི་ཆོས་ཉིད་གནས་པ་མི་སྲིད་པའི་ཕྱིར་དང་། བདེན་པར་གྲུབ་
པའི་རྟེན་རྫུན་པས་བྱེད་པ་འགལ་བའི་ཕྱིར་རོ། །ཞེས་གསུངས། ཁོ་ན་རེ། དེའི་
དོན་ཐལ་འགྱུར་པས་ནམ་མཁའི་ཆོས་ཉིད་རང་ངོས་ནས་གྲུབ་ན་ཆོས་ཅན་་་་་
ནམ་མཁའ་ཡང་རང་ངོས་ནས་གྲུབ་དགོས་ཞེས་འཕུལ་མཚམས་བྱེད་རྒྱུ་ཡིན་་་
པས་སྐྱོན་མེད་དོ། །ཞེ་ན་དེ་ནི་ཉམ་ཐག་པའི་སྐད་ངན་ཡིན་ཏེ། ལུགས་སྔ་མས་
ཀྱང་སྨྲ་ལ་ཞེས་སེམས་ཙམ་པས་ཀྱང་དེ་ལྟར་སྨྲ་བར་བཤད་པའི་ཕྱིར་དང་།།
ཡང་དྲང་ངེས་རྣམ་འབྱེད་ལས། མདོ་ལས། གཟུགས་ཉིད་ཀྱང་མི་དམིགས་ན་
161

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཟུགས་ཀྱི་དེ་བཞིན་ཉིད་དམིགས་པར་ལྟ་ག་ལ་འགྱུར། ཞེས་གསུངས་པ་
བཞིན་དུ་ལུགས་གཉིས་ཀས་ལན་དུ་མར་གསུངས་སོ། །ཞེས་པ་དང་། རྣམ་
བཤད་རིགས་པའི་རྒྱ་མཚོ་ལས། དེས་ན་དེ་ལ་ནི་དབུ་མ་པ་དང་དངོས་པོར་སྨྲ་
བ་གཉིས་མཐུན་ལ། དེ་ལྟར་ནའང་དངོས་པོར་སྨྲ་བས་ནི་ཆོས་ཅན་དང་སྟོང་
ཉིད་གཉིས་ཀ་བདེན་པར་འདོད་ལ་དབུ་མ་པས་ནི་ཆོས་ཅན་མི་བདེན་པས་་་་
སྟོང་ཉིད་ཀྱང་བདེན་པར་མ་གྲུབ་པར་བཞེད་དོ། །ཞེས་གསུངས་པ་རྣམས་
མིག་ཕྱེ་ལ་ལྟོས། དེས་ན། ལུང་དེ་དག་གི་སྐབས་ཀྱི་དངོས་སྨྲ་བ་དེ་སེམས་ཙམ་
པ་ལ་བྱེད་པ་དང་། ཆོས་ཉིད་བདེན་པར་གྲུབ་ན་དེའི་རྟེན་ཆོས་ཅན་བདེན་
པར་གྲུབ་པ་ཡོད་དགོས་པར་སེམས་ཙམ་པ་དང་ངོ་བོ་ཉིད་མེད་པར་སྨྲ་་་་་་
གཉིས་ཀས་ཁས་ལེན་པ་ཡིན་ཏེ། རྣམ་བཤད་རིགས་པའི་རྒྱ་མཚོའི་ལུང་དེའི་
འཕྲོ་ཉིད་ལས། ། རྣལ་འབྱོར་སྤྱོད་པ་པའི་མཁས་པ་རྣམས་ཀྱང་ཡོངས་གྲུབ་
བདེན་པར་གྲུབ་པ་ལ་དེའི་རྟེན་ཆོས་ཅན་གཞན་དབང་བདེན་པར་གྲུབ་་་་་
དགོས་པར་མཐོང་ནས། གཞན་དབང་བདེན་པར་གྲུབ་ན་དེའི་སྟོང་ཉིད་
བདེན་པར་འབད་མེད་དུ་འགྲུབ་པའི་ཕྱིར་དང་། དེ་བདེན་པར་མ་གྲུབ་ན་རྒྱུ་
མཚན་དེ་ཉིད་ཀྱིས་དེའི་ཆོས་ཉིད་བདེན་མེད་དུ་འགྱུར་བའི་ཕྱིར་རོ། །ཞེས་
སོགས་གསུངས་པའི་ཕྱིར། ཁོ་ན་རེ། ནམ་མཁའི་ཡོངས་གྲུབ་ཡོངས་གྲུབ་ཏུ་
ཐལ། ནམ་མཁའི་གཞན་དབང་གཞན་དབང་ཡིན་པའི་ཕྱིར། འདོད་མི་ནུས་
ཏེ། མདོ་སྡེ་པས་ནམ་མཁའི་ཡོངས་གྲུབ་ཚད་མས་གྲུབ་པའི་ཕྱིར་ཏེ། ནམ་
མཁའ་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པར་་
162

དྲང་ངེས་མཐའ་དཔྱོད་
རྟོགས་པའི་ཕྱིར་ཏེ། དེས་ནམ་མཁའ་དེར་སྤྱི་མཚན་དུ་རྟོགས་པའི་ཕྱིར། དེར་
ཐལ། དེས་ནམ་མཁའ་དེར་རང་མཚན་མ་ཡིན་པར་རྟོགས་པའི་ཕྱིར་ཏེ། དེས་
ནམ་མཁའ་དེར་དངོས་མེད་དུ་རྟོགས་པའི་ཕྱིར་ཟེར་ན་མ་ཁྱབ། མདོ་སྡེ་པས་
ནམ་མཁའ་དེར་རང་གི་མཚན་ཉིད་ཀྱིས་མ་གྲུབ་པར་མ་རྟོགས་པར་ཐལ།
དེས་དེ་དེར་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར་ཏེ། དེས་
གཟུགས་རང་འཛིན་རྟོགས་པའི་ཞེན་གཞིར་རང་གི་མཚན་ཉིད་ཀྱིས་གྲུབ་་་་་
པར་ཁས་ལེན་པའི་ཕྱིར་ཏེ། དྲང་ངེས་རྣམ་འབྱེད་ལས། གང་ལ་བརྡ་འདོགས་
པའི་དངོས་ཀྱི་ཡུལ་དེ་དོན་དེའི་ངོ་བོར་རང་མཚན་གྱིས་གྲུབ་ན་བརྡ་འབྲེལ་་་
བྱས་པ་ལ་མི་ལྟོས་པར་མིང་གི་བློ་སྐྱེ་བ་སོགས་ཀྱི་སྐྱོན་ཡོད་མོད་ཀྱང་།
གཟུགས་སོགས་བརྡ་འདོགས་པའི་གནས་དང་རྟོགས་པའི་ཞེན་གཞི་ཡིན་པ་
དེ་རང་གི་མཚན་ཉིད་ཀྱིས་གྲུབ་པ་ལ་སྐྱོན་དེར་མི་འགྱུར་རོ་ཞེས་ཉན་ཐོས་སྡེ་་
པ་དག་སྨྲ་མོད་ཀྱང་འདྲའོ། །ཞེས་གསུངས་པའི་ཕྱིར། གཞན་ཡང་། མདོ་སྡེ་
པས་ནམ་མཁའ་ཡོད་པར་འཇོག་མི་ཤེས་པར་ཐལ། དེས་ནམ་མཁའ་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་ཁེགས་པའི་ཕྱིར།
ཁྱབ་སྟེ། དྲང་ངེས་རྣམ་འབྱེད་ལས། དོན་སྨྲ་གཉིས་ཀྱིས་གཟུགས་སོགས་རྟོག་
པའི་ཞེན་གཞི་དང་བརྡ་འདོགས་པའི་གནས་སུ་རང་མཚན་གྱིས་གྲུབ་པ་་་་་་
ཁེགས་ན་དེ་དག་ཡོད་པར་འཇོག་མི་ཤེས་ཏེ་ཚད་མ་པ་ལ་གྲགས་པའི་རང་་་་
མཚན་ནི་མིན་ནོ། །ཞེས་དང་། གཟུགས་སོགས་བརྡ་འདོགས་པའི་གནས་དང་
རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་གྲུབ་
163

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མཐའི་ཁས་ལེན་ཀྱང་ཉན་ཐོས་སྡེ་བ་ལ་ཡོད་དོ། །ཞེས་གསུངས་པའི་ཕྱིར།
ཁྱབ་སྟེ། དེའི་སོགས་ཁོངས་ནས་ཕུང་པོ་ལྷག་མ་བཞི་ནས་ལམ་གྱི་ཡན་ལག་གི་
བར་གྱི་འགྲེས་རྐང་རྣམས་འདོན་རིགས་པའི་ཕྱིར། གཞན་ཡང་། དེས་ནམ་
མཁའ་དེར་རང་གི་མཚན་ཉིད་ཀྱིས་གྲུབ་པར་ཁས་ལེན་པར་ཐལ། དེས་ནམ་
མཁའ་ཆོས་བདག་ཏུ་ཁས་ལེན་པའི་ཕྱིར། གཞན་ཡང་། དེས་རང་གི་མཚན་
ཉིད་ཀྱིས་གྲུབ་ན། རང་མཚན་ཡིན་པས་ཁྱབ་པ་ཁས་ལེན་པར་ཐལ། དེས་ནམ་
མཁའ་དེར་རང་གི་མཚན་ཉིད་ཀྱིས་གྲུབ་པར་ཁས་མི་ལེན་པའི་ཕྱིར། འདོད་
ན། དེ་མིང་གི་སྔ་རོལ་བློ་མེད་ཕྱིར་ཞེས་པའི་གཞུང་འདིའི་ཕྱོགས་སྔ་སྨྲ་བ་པོ་
མ་ཡིན་པར་ཐལ། དེ་གཟུགས་གཟུགས་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པར་ཁས་མི་ལེན་པའི་ཕྱིར། མ་གྲུབ་ན། དེས་གཟུགས་
དེར་བདེན་གྲུབ་ཏུ་ཁས་ལེན་པར་ཐལ། མ་གྲུབ་པ་གང་ཞིག རྩ་བར་འདོད་
པའི་ཕྱིར། འདོད་ན། དེས་གཟུགས་གཟུགས་ཞེས་པའི་སྒྲ་འཇུག་པའི་འཇུག་
གཞིར་བདེན་གྲུབ་ཏུ་ཁས་ལེན་པར་ཐལ་ལོ། །འདོད་ན། དེས་གཟུགས་དོན་
དམ་པར་རྗོད་བྱེད་ཀྱི་སྒྲའི་བརྗོད་བྱར་ཁས་ལེན་པར་ཐལ་ལོ། །འདོད་མི་ནུས་
ཏེ། རྣམ་འགྲེལ་ལས། བརྗོད་བྱ་ཉིད་ཕྱིར་དེ་དངོས་མིན། ཞེས་སོགས་ཀྱི་གཞུང་
འདི་མདོ་སྡེ་བའི་རང་གཞུང་ཡིན་པའི་ཕྱིར། ཁོ་ན་རེ། ཀུན་བཏགས་ཀྱི་ཆོས་
ཉིད་ཆོས་ཉིད་དུ་ཐལ། ནམ་མཁའི་ཆོས་ཉིད་ཆོས་ཉིད་ཡིན་པའི་ཕྱིར། འདོད་
ན། ཐེག་ཆེན་མཐོང་ལམ་བར་ཆད་མེད་ལམ་གྱིས་ཀུན་བཏགས་ཀྱི་ཆོས་ཉིད་
མངོན་སུམ་དུ་རྟོགས་པར་ཐལ་ལོ། །འདོད་ན། དེས་ཀུན་བཏགས་པ་དམིགས་
164

དྲང་ངེས་མཐའ་དཔྱོད།
པར་ཐལ་ལོ། །འདོད་ན། ཀུན་བཏགས་ལ་རྣམ་དག་གི་དམིགས་པ་ཡིན་ནམ་
སྙམ་པའི་དོགས་པ་སྐྱེ་བར་ཐལ། འདོད་པའི་ཕྱིར་ན་མ་ཁྱབ། ཁོ་ན་རེ། ཀུན་
བཏགས་ཀྱི་ཆོས་ཉིད་ཡིན་ན། ཆོས་ཉིད་ཡིན་དགོས་པར་ཐལ། ཀུན་བཏགས་
ཀྱི་ཆོས་ཉིད་ཆོས་ཉིད་ཡིན་པའི་ཕྱིར། འདོད་ན། ཆོས་ཉིད་རང་འཛིན་རྟོག་
པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་ཆོས་ཅན། ཐལ་ཕྱིར། རྟགས་
གྲུབ་སྟེ། གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པ་ཀུན་བཏགས་ཀྱི་གཟུགས་གང་ཞིག ཆོས་ཉིད་ཀྱི་སྟེང་དུ་ཉི་ཁྲི་
བྱམས་ཞུས་ནས་བཤད་པའི་མཚན་ཉིད་གསུམ་གྱི་རྣམ་བཞག་འཐད་པའི་་་་་
ཕྱིར་ཏེ། སྟོང་ཉིད་ཀྱི་སྟེང་དུ་དེ་འཐད་པའི་ཕྱིར། ཁ་ཅིག འདིར་མ་ཁྱབ་ཟེར།
དེར་ཐལ། སྟོང་ཉིད་བཅོ་བརྒྱད་ཀྱི་སྟེང་དུ་དེ་འཐད་པའི་ཕྱིར་ན་མ་ཁྱབ།
དེར་ཐལ། གཟུགས་ནས་རྣམ་མཁྱེན་གྱི་བར་གྱི་འགྲེས་རྐང་བརྒྱ་རྩ་བརྒྱད་ཀྱི་
སྟེང་དུ་དེ་འཐད་པའི་ཕྱིར་ཟེར། གོང་གི་མ་ཁྱབ་གསུངས་པ་དེ་མི་འཐད་དེ།
ཀུན་བཏགས་ཀྱི་སྟོང་ཉིད་ཡིན་ན་སྟོང་ཉིད་ཡིན་དགོས་པར་ཐལ། ། ཀུན་
བཏགས་ཀྱི་ཆོས་ཉིད་ཡིན་ན་ཆོས་ཉིད་ཡིན་དགོས་པའི་ཕྱིར། འདོད་ན། སྟོང་
ཉིད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་ཆོས་་་་
ཅན། ཐལ་ཕྱིར། རྟགས་བསྒྲུབས་ཟིན། ཁོ་ན་རེ། ཆོས་ཉིད་ཀྱི་སྟེང་དུ་དེ་འཐད་
པར་ཐལ། ཆོས་ཐམས་ཅད་ཀྱི་སྟེང་དུ་དེ་འཐད་པའི་ཕྱིར་ཏེ། གཟུགས་ནས་
རྣམ་མཁྱེན་གྱི་བར་གྱི་ཆོས་ཐམས་ཅད་ཀྱི་སྟེང་དུ་དེ་འཐད་པའི་ཕྱིར་ཟེར་ན་་་་
མ་ཁྱབ། རྒྱུ་དང་འབྲས་བུ་དང་མཚོན་བྱ་སོགས་ཀྱི་སྟེང་དུ་དེ་འཐད་པར་ཐལ།
165I65

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཆོས་ཐམས་ཅད་ཀྱི་སྟེང་དུ་འཐད་པའི་ཕྱིར། འདོད་ན། ཀུན་བཏགས་ཀྱི་
འབྲས་བུ་ཀུན་བཏགས་ཀྱི་རྒྱུ་ཀུན་བཏགས་ཀྱི་མཚོན་བྱ། ཆོས་ཉིད་ཀྱི་འབྲས་
བུ་ཆོས་ཉིད་ཀྱི་རྒྱུ་ཆོས་ཉིད་ཀྱི་མཚོན་བྱ་སོགས་ཁས་ལེན་རིགས་པར་ཐལ་ལོ། །
གཉིས་པ་རང་ལུགས་ལ། གཟུགས་ཀྱི་གདགས་གཞིར་གྱུར་པའི་གཟུགས་རུང་
གཟུགས་ཀྱི་གཞན་དབང་། གཟུགས་གཟུགས་འཛིན་རྟོག་པའི་ཞེན་གཞི་ཡིན་
- པ་དང་། དེ་དེར་རང་གི་མཚན་ཉིད་ཀྱིས་གྲུབ་པ་གཟུགས་ཀྱི་ཀུན་བཏགས།
དེ་དེར་རང་གི་མཚན་ཉིད་ཀྱིས་མ་གྲུབ་པ་གཟུགས་ཀྱི་ཡོངས་གྲུབ་ཏུ་འཇོག་་་་
ཅིང་། དེ་བཞིན་དུ་ཆོས་ཐམས་ཅད་ཀྱི་སྟེང་དུ་མཚན་ཉིད་གསུམ་གསུམ་གྱི་
རྣམ་བཞག་འཐད་ལྡན་རེ་འཇོག་ལ། དེ་ཡང་འདུས་མ་བྱས་ཀྱི་ནམ་མཁའ་ལྟ་
བུ་ལ་མཚོན་ན། ནམ་མཁའི་གདགས་གཞིར་གྱུར་བའི་དངོས་པོ་དེ་ནམ་
མཁའི་གཞན་དབང་ཡིན་ཏེ། དེ་ནམ་མཁའ་རང་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་གྲུབ་པས་སྟོང་པའི་སྟོང་ཉིད་ཀྱི་རྟེན་ཆོས་ཅན་དང་།
ནམ་མཁའ་འཛིན་པའི་ཚད་མ་དེ་ཡང་ནམ་མཁའི་གཞན་དབང་ཡིན་ཏེ། དེ་
ནམ་མཁའ་དང་ནམ་མཁའ་འཛིན་པའི་ཚད་མ་རང་འཛིན་རྟོག་པའི་ཞེན་་་་་
གཞིར་རང་གི་མཚན་ཉིད་ཀྱིས་གྲུབ་པས་སྟོང་པའི་སྟོང་ཉིད་ཀྱི་སྟོང་གཞི་ཆོས་
ཅན་ཡིན་པའི་ཕྱིར། ནམ་མཁའ་སོགས་འདུས་མ་བྱས་ཀྱི་ཆོས་རྣམས་ཀྱི་སྟེང་
དུ་རང་རང་གི་གདགས་གཞིར་གྱུར་པའི་དངོས་པོ་རེ་ཁས་ལེན་དགོས་ཏེ་དེ་་་
རྣམས་ཀྱི་སྟེང་དུ་རང་རང་གི་དོན་བྱ་བ་བྱེད་པའི་ནུས་པ་ཡོད་མེད་དཔྱོད་་་་
པའི་རྟེན་མཐར་ཐུག་ཏུ་གྱུར་པའི་དངོས་པོ་རང་མཚན་པ་རེ་ཁས་ལེན་དགོས་
166

དྲང་ངེས་མཐའ་དཔྱོད་
པའི་ཕྱིར་ཏེ། རྣམ་འགྲེལ་ལས། རང་གི་མཚན་ཉིད་གཅིག་གཞལ་བྱ། །ཡོད་
མེད་གཉིས་སུ་དཔྱོད་རྣམས་ཀྱི། །དོན་བྱ་དེ་ལས་གྲུབ་ཕྱིར་རོ། །ཞེས་གསུངས་
པའི་ཕྱིར། འདུས་མ་བྱས་ཀྱི་ནམ་མཁའི་གདགས་གཞིར་གྱུར་པའི་དངོས་པོ་
དེ་ཡང་འདུས་མ་བྱས་ཀྱི་ནམ་མཁའ་ཡོད་མེད་དཔྱོད་པའི་རྟེན་མཐར་ཐུག་ཏུ་
གྱུར་པའི་བར་གྱི་སྣང་བ་སྐྱ་སང་བ་དེ་ལ་ཐོགས་པའི་རེག་བྱ་ཡོད་མེད་དཔྱོད་
ནས་ཐོགས་པའི་རེག་བྱས་སྟོང་བར་ངེས་པ་ན་འདུས་མ་བྱས་ཀྱི་ནམ་མཁའི་་་
མཚན་གཞི་ལེགས་པར་གྲུབ་པར་འཇོག་རིགས་བའི་ཕྱིར་ཏེ། ཐར་ལམ་གསལ་
བྱེད་ལས། འོ་ན་འདུས་མ་བྱས་ཀྱི་ནམ་མཁའ་ཤེས་བྱ་ཡིན་མིན་དཔྱོད་པའི་
རྟེན་དངོས་པོར་ཇི་ལྟར་རུང་ཞེ་ན། དེ་ལ་ཐོག་མར་འདུས་མ་བྱས་ཀྱི་ནམ་
མཁའ་ཡོད་མེད་ཐེ་ཚོམ་ཟ་བར་གསལ་བས། དེ་བསྒྲུབ་དགོས་པ་ཡིན་ལ། དེ་
ཡང་མིག་ཤེས་ལ་སྣང་བའི་བར་གྱི་སྣང་བ་མངོན་པར་སྐབས་ཡོད་ཀྱི་གཟུགས་
འདི་མངོན་སུམ་ཚད་མས་གྲུབ་པ་གཞིར་བཟུང་ནས། དེར་ཐོགས་པའི་རེག་
བྱ་ཡོད་མེད་དཔྱད་ནས་ཐོགས་པའི་རེག་བྱས་སྟོང་པར་ངེས་པ་ན་འདུས་མ་་་་
བྱས་ཀྱི་ནམ་མཁའི་མཚན་གཞི་ལེགས་པར་གྲུབ་པ་ཡིན་པས་དེར་ཡང་དཔྱད་་
པར་བྱ་བའི་གཞི་དང་། ཡོད་མེད་དཔྱོད་པའི་ཆོས་ཀྱང་དངོས་པོ་ཉིད་ལ་ཞེན་
པོར་ཤིན་ཏུ་གསལ་ལོ། །ཞེས་གསུངས་པའི་ཕྱིར། དེས་ན་རང་འཛིན་རྟོག་པས་
སྒྲོ་འདོགས་པ་ཀུན་བཏགས་ཀྱི་མཚན་ཉིད། དབྱེ་ན་མཚན་ཉིད་ཡོངས་སུ་
ཆད་བའི་ཀུན་བཏགས་དང་། རྣམ་གྲངས་པའི་ཀུན་བཏགས་གཉིས། རང་གི་
རྒྱུ་རྐྱེན་ལས་སྐྱེས་པ་གཞན་དབང་གི་མཚན་ཉིད། དེ་ལ་དག་པའི་གཞན་
167

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དབང་དང་མ་དག་པའི་གཞན་དབང་གཉིས་སུ་ཡོད། རྣམ་དག་གི་དམིགས་
པ་མཐར་ཐུག་ཡོངས་གྲུབ་ཀྱི་མཚན་ཉིད། དེ་ལ་སྒྲས་བརྗོད་རིགས་ཀྱི་སྒོ་ནས་
འགྱུར་མེད་ཡོངས་གྲུབ་དང་ཕྱིན་ཅི་མ་ལོག་པའི་ཡོངས་གྲུབ་གཉིས་ལས།
དང་པོ་ནི། སྟོང་ཉིད་ལྟ་བུ། གཉིས་པ་ནི། སྟོང་ཉིད་རྟོགས་པའི་འཕགས་པའི་
མཉམ་བཞག་ཡེ་ཤེས་ལྟ་བུ། :: དེས་ན་གཟུགས་ཀྱི་ཀུན་བཏགས་དང་ཀུན་
བཏགས་ཀྱི་གཟུགས་དོན་ཅིག་ཆོས་ཉིད་ཀྱི་གཟུགས་དང་གཟུགས་ཀྱི་ཆོས་་་་་
ཉིད་དོན་ཅིག རྣམ་བཏགས་ཀྱི་གཟུགས་ནི་གཟུགས་ཀྱི་གཞན་དབང་ལྟ་བུའོ།།
ཁོ་ན་རེ། ནམ་མཁའ་འཛིན་པའི་རྟོག་པ་ནམ་མཁའི་གཞན་དབང་ཡིན་པར་
ཐལ༑ ནམ་མཁའ་འཛིན་པའི་ཚད་མ་ནམ་མཁའི་གཞན་དབང་ཡིན་པའི་ཕྱིར་
ཟེར་ན་མ་ཁྱབ། འདོད་ན། ནམ་མཁའ་འཛིན་པའི་རྟོག་པའི་ཆོས་ཉིད་ནམ་
མཁའི་ཆོས་ཉིད་དུ་ཐལ། འདོད་པའི་ཕྱིར། འདོད་ན། ཤེས་བྱ་ཆོས་ཅན། བུམ་
འཛིན་རྟོག་པའི་ཆོས་ཉིད་བུམ་པའི་ཆོས་ཉིད་དུ་ཐལ། ཤེས་བྱ་དང་གཅིག་
གང་ཞིག་འདོད་པའི་ཕྱིར། འདོད་ན། བུམ་འཛིན་རྟོག་པའི་ཆོས་ཉིད་ཆོས་
ཅན། ཁྱོད་ཡོད་ན་བུམ་པ་ཡོད་པས་ཁྱབ་པར་ཐལ། ཁྱོད་བུམ་པའི་ཆོས་ཉིད་
ཡིན་པའི་ཕྱིར། ཁོ་ན་རེ། རྣམ་མཁྱེན་འཛིན་པའི་རྟོག་པ་རྣམ་མཁྱེན་གྱི་གཞན་
དབང་དུ་ཐལ། རྣམ་མཁྱེན་འཛིན་པའི་ཚད་མ་རྣམ་མཁྱེན་གྱི་གཞན་དབང་
ཡིན་པའི་ཕྱིར་ཟེར་ན་མ་ཁྱབ། འདོད་ན། དེའི་ཆོས་ཉིད་རྣམ་མཁྱེན་གྱི་ཆོས་
ཉིད་དུ་ཐལ་ལོ་ཟེར་ན། ནམ་མཁའ་འཛིན་པའི་ཚད་མ་ནམ་མཁའི་གཞན་
དབང་དུ་ཐལ། གཟུགས་འཛིན་ཚད་མ་གཟུགས་ཀྱི་གཞན་དབང་ཡིན་པའི་
168

དྲང་ངེས་མཐའ་དཔྱོད། །
ཕྱིར་ཟེར། མ་གྲུབ་ན། གཟུགས་འཛིན་ཚད་མའི་གཞལ་བྱ་ཡིན་ན། གཟུགས་ཀྱི་ ་
གཞན་དབང་མ་ཡིན་དགོས་པར་ཐལ། མ་གྲུབ་པ་དེའི་ཕྱིར། འདོད་ན། དེའི་
ཆོས་ཉིད་ཡིན་ན། གཟུགས་ཀྱི་ཆོས་ཉིད་མ་ཡིན་དགོས་པར་ཐལ་ལོ། །འདོད་
ན། གཟུགས་དང་གཟུགས་འཛིན་ཚད་མ་རྫས་གཞན་གྱིས་སྟོང་པའི་སྟོང་ཉིད་
ཆོས་ཅན། ཐལ་ཕྱིར། རྟགས་བསྒྲུབས་ཟིན། འདོད་མི་ནུས་ཏེ། དེ་གཟུགས་ཀྱི་
ཆོས་ཉིད་དང་གཟུགས་འཛིན་ཚད་མའི་ཆོས་ཉིད་གཉིས་ཀ་ཡིན་པའི་ཕྱིར་ཏེ།
རྣམ་འགྲེལ་ལས། དེ་ཕྱིར་གཉིས་སྟོང་གང་ཡིན་པ། དེ་ནི་དེ་ཡིའང་དེ་ཉིད་
ཡིན། ཞེས་གསུངས་པའི་ཕྱིར། ཁོ་ན་རེ། སེམས་ཅན་གྱི་རྒྱུད་ཀྱི་རྣམ་མཁྱེན་
འཛིན་བའི་ཚད་མ་རྣམ་མཁྱེན་གྱི་གཞན་དབང་ཡིན་པར་ཐལ། རྣམ་མཁྱེན་
འཛིན་པའི་ཚད་མ་རྣམ་མཁྱེན་གྱི་གཞན་དབང་ཡིན་པའི་ཕྱིར་ཟེར་ན་མ་ཁྱབ།
ཁོ་ན་རེ། རྣམ་མཁྱེན་དང་སེམས་ཅན་གྱི་རྒྱུད་ཀྱི་རྣམ་མཁྱེན་འཛིན་པའི་ཚད་
མ་རྫས་གཞན་གྱིས་སྟོང་བའི་སྟོང་ཉིད་དེ་རྣམ་མཁྱེན་གྱི་སྟོང་ཉིད་ཡིན་པར་་་་
ཐལ། རྣམ་མཁྱེན་དང་རྣམ་མཁྱེན་འཛིན་པའི་ཚད་མ་རྫས་གཞན་གྱིས་སྟོང་
པའི་སྟོང་ཉིད་དེ་དེ་ཡིན་པའི་ཕྱིར་ན་མ་ཁྱབ། འདོད་ན། ངོ་བོ་ཉིད་སྐུ་ཡིན་
པར་ཐལ་ལོ། །འདོད་ཟེར་ན། སེམས་ཅན་གྱི་རྒྱུད་ལ་ཁྱོད་མེད་པར་ཐལ་ལོ། །
ཟེར་ན་མ་ཁྱབ་ལ། ཁ་ཅིག རྣམ་མཁྱེན་བདེན་པས་སྟོང་བའི་སྟོང་ཉིད་ཆོས་
ཅན། ཐལ་ཕྱིར། འདོད་མི་ནུས་ཏེ། སེམས་ཅན་གྱི་རྒྱུད་ལ་རྣམ་མཁྱེན་བདེན་
པས་སྟོང་པ་ཡོད་པའི་ཕྱིར་ཏེ། སེམས་ཅན་གྱི་རྒྱུད་ལ་རྣམ་མཁྱེན་དང་རི་བོང་
གི་རྭ་མེད་པ་མཚུངས་པ་གང་ཞིག རི་བོང་གི་རྭ་བདེན་པས་སྟོང་པ་ཡོད་པའི་
169

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཕྱིར་ཟེར་ན། རྣམ་མཁྱེན་བདེན་པས་སྟོང་པ་ཆོས་ཅན། ཆོས་ཉིད་དུ་ཐལ།
རྣམ་མཁྱེན་གྱི་ཆོས་ཉིད་ཡིན་པའི་ཕྱིར། རྟགས་ཁས། འདོད་མི་ནུས་ཏེ། མེད་
པའི་ཕྱིར། རྟགས་གྲུབ་སྟེ། རྣམ་མཁྱེན་བདེན་པར་གྲུབ་པའི་ཕྱིར། རང་ལུགས་
ལ་མ་ཁྱབ་སྟེ། རྣམ་མཁྱེན་རང་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་མ་གྲུབ་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། སེམས་
ཅན་གྱི་རྒྱུད་ལ་རྣམ་མཁྱེན་དང་འཛིན་རྟོག་པའི་ཞེན་གཞིར་རང་གི་མཚན་་་་
ཉིད་ཀྱིས་མ་གྲུབ་པའི་ཕྱིར། རྟགས་སླ། རྩ་བའི་མ་ཁྱབ་མཚམས་ལ། རྣམ་
མཁྱེན་དང་སེམས་ཅན་གྱི་རྒྱུད་ཀྱི་རྣམ་མཁྱེན་འཛིན་པའི་ཚད་མ་རྫས་གཞན་་
གྱིས་སྟོང་པར་ཐལ། རྣམ་མཁྱེན་དང་རྣམ་མཁྱེན་འཛིན་པའི་ཚད་མ་རྫས་
གཞན་གྱིས་སྟོང་བའི་ཕྱིར། ཁྱབ་པ་འགྲིག རྟགས་གྲུབ་སྟེ། དེ་གཉིས་རྫས་
གཅིག་ཡིན་པའི་ཕྱིར། འདོད་མི་ནུས་ཏེ། དེ་གཉིས་རྫས་གཞན་ཡིན་པའི་ཕྱིར་
ཏེ། དེ་རྒྱུ་འབྲས་ཡིན་པའི་ཕྱིར། ཁོ་ན་རེ། བར་གྱི་སྣང་བ་སྐྱ་སང་བ་འདུས་མ་
བྱས་ཀྱི་ནམ་མཁའ་ཡིན་ཞེས་པའི་ཐ་སྙད་དེ་ཐ་སྙད་དོན་མཐུན་དུ་ཐལ
། བར་
གྱི་སྣང་བ་སྐྱ་སང་བ་གདགས་གཞིར་བྱས་ནས་དེའི་སྟེང་དུ་འདུས་མ་བྱས་ཀྱི་ས་
ནམ་མཁའི་ཐ་སྙད་འདོད་རིགས་པའི་ཕྱིར་ཏེ། དེ་འདུས་མ་བྱས་ཀྱི་ནམ་
མཁའི་གདགས་གཞི་ཡིན་པའི་ཕྱིར། རྟགས་ཁས་ཟེར་ན། གང་ཟག་གི་ཕུང་པོ་
ལྔ་གང་ཟག་ཡིན་ཞེས་པའི་ཐ་སྙད་དེ་ཐ་སྙད་དོན་མཐུན་དུ་ཐལ། དེ་ལྔ་
གདགས་གཞིར་བྱས་ནས་དེའི་སྟེང་དུ་གང་ཟག་གི་ཐ་སྙད་འདོད་རིགས་པའི་་
ཕྱིར། ཁྱབ་པ་ཁས། དེར་ཐལ། དེ་དེའི་གདགས་གཞི་ཡིན་པའི་ཕྱིར། གཞན་
170

དྲང་ངེས་མཐའ་དཔྱོད།
ཡང་། བུམ་པའི་རྡུལ་རྫས་བརྒྱད་བུམ་པ་ཡིན་ཞེས་པའི་ཐ་སྙད་དེ་ཐ་སྙད་དོན་
མཐུན་དུ་ཐལ། དེ་བུམ་པའི་གདགས་གཞི་ཡིན་པའི་ཕྱིར། ཁྱབ་པ་ཁས། ཁོ་ན་
རེ་གང་ཟག་གི་བདག་མེད་ཆོས་ཅན། རྣམ་དག་གི་དམིགས་པ་མཐར་ཐུག་ཏུ་
ཐལ་ ཡོངས་གྲུབ་ཡིན་པའི་ཕྱིར། འདོད་མི་ནུས་ཏེ། ཁྱོད་ལས་མཐར་ཐུག་པའི་
རྣམ་དག་གི་དམིགས་པ་ཡོད་པའི་ཕྱིར་ཏེ། ཁྱོད་ལས་ཕྲ་བར་གྱུར་པའི་རྣམ་
དག་གི་དམིགས་པ་ཡོད་པའི་ཕྱིར་ཟེར་ན། རྒྱུན་མཐའི་ཡེ་ཤེས་སྐད་ཅིག་དང་
པོ་ཆོས་ཅན། ཁྱོད་སེམས་དཔའི་རྣལ་འབྱོར་མཐར་ཐུག་མ་ཡིན་པར་ཐལ།
ཁྱོད་ལས་མཐར་ཐུག་པའི་སེམས་དཔའི་རྣལ་འབྱོར་ཡོད་པའི་ཕྱིར་ཏེ། རྒྱུན་
མཐའི་ཡེ་ཤེས་སྐད་ཅིག་གཉིས་པ་དེ་དེ་ཡིན་པའི་ཕྱིར། ཁ་ཅིག་ན་རེ། གང་
ཟག་གི་བདག་མེད་ཆོས་ཅན། ཡོངས་གྲུབ་ཡིན་པར་ཐལ། རིགས་པ་དེའི་ཕྱིར་
ཏེ། ཉོན་སྒྲིབ་རྣམ་པར་དག་བྱེད་ཀྱི་བར་ཆད་མེད་ལམ་གྱི་དམིགས་པ་མཐར་
ཐུག་ཡིན་པའི་ཕྱིར་ཏེ། དེ་འདྲའི་ཉན་ཐོས་ཀྱི་བར་ཆད་མེད་ལམ་གྱི་དམིགས་
པ་མཐར་ཐུག་ཡིན་པའི་ཕྱིར། ཁ་ཅིག་འདིར་མ་ཁྱབ་སྟེ། ཉན་ཐོས་དགྲ་བཅོམ་
པའི་རྒྱུད་ཀྱི་འགོག་བདེན་ཆོས་ཅན། སྤངས་པ་མཐར་ཐུག་ཏུ་ཐལ། ཉན་ཐོས་
ཀྱི་སྤངས་པ་མཐར་ཐུག་ཡིན་པའི་ཕྱིར་ཟེར་ན་མི་མཚུངས་སོ། །རྩ་བར་འདོད་
ན། དེ་ཆོས་ཅན། སྟོང་ཉིད་དུ་ཐལ། ཡོངས་གྲུབ་ཡིན་པའི་ཕྱིར། འདོད་ན་ཆོས་
ཀྱི་བདག་མེད་ཕྲ་མོ་ཡིན་པར་ཐལ། འདོད་པའི་ཕྱིར་ན་མ་ཁྱབ། ཁོ་ན་རེ།
གཞན་དབང་མ་ཡིན་པའི་གཞན་དབང་ཡོད་པར་ཐལ། འདུས་མ་བྱས་ཀྱི་
ཆོས་ཀྱི་སྟེང་ཏུ་གཞན་དབང་མཚན་ཉིད་པ་ཡོད་པའི་ཕྱིར། འདོད་ན། དངོས་
171

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པོ་མ་ཡིན་པའི་དངོས་པོ་ཡོད་པར་ཐལ་ལོ
། །ཟེར་ན་མ་ཁྱབ་སྟེ། རྟག་པ་མ་ཡིན་
པའི་རྟག་པ་ཡོད་པར་ཐལ། 
ཆོས་ཉིད་མ་ཡིན་པའི་ཆོས་ཉིད་ཡོད་པའི་ཕྱིར
ཁྱབ་པ་ཁས། ཁོ་ན་རེ། 
གཞན་དབང་ཡིན་ན་རང་གི་མཚན་ཉིད་ཀྱིས་གྲུབ་
པས་མ་ཁྱབ་པར་ཐལ། 
རང་གི་མཚན་ཉིད་ཀྱིས་མ་གྲུབ་པའི་གཞན་དབང་
ཡོད་པའི་ཕྱིར་ཏེ། 
ནམ་མཁའི་གཞན་དབང་མཚན་ཉིད་པ་ཡོད་པའི་ཕྱིར་
ཟེར་ན། 
ཡོངས་གྲུབ་ཡིན་ན་རང་གི་མཚན་ཉིད་ཀྱིས་གྲུབ་པས་མ་ཁྱབ་པར་
ཐལ། 
རང་གི་མཚན་ཉིད་ཀྱིས་མ་གྲུབ་པའི་ཡོངས་གྲུབ་ཡོད་པའི་ཕྱིར་ཏེ
འདུས་མ་བྱས་ཀྱི་ནམ་མཁའི་ཡོངས་གྲུབ་ཡོད་པའི་ཕྱིར་གསུམ་ཀ་ཁས་སོ
དེས་ན་ཆོས་ཐམས་ཅད་ཀྱི་སྟེང་དུ་དགོངས་འགྲེལ་ལས་གསུངས་པའི་མཚན་
ཉིད་གསུམ་གྱི་རྣམ་བཞག་བྱེད་ཀྱང་། 
བྱམས་ཞུས་ནས་གསུངས་པའི་མཚན་
ཉིད་གསུམ་གྱི་རྣམ་བཞག་མི་བྱེད་དེ། ཉི་ཁྲི་བྱམས་ཞུས་ལས། བྱམས་པ་གང་
འདུ་བྱེད་མཚན་མའི་དངོས་པོ་དེ་དང་དེ་ལ་གཟུགས་ཞེས་བྱ་བའི་མིང་དང་་་་
འདུ་ཤེས་དང་བཏགས་པ་དང་ཐ་སྙད་ལ་བརྟེན་ནས་གཟུགས་ཀྱི་ངོ་བོ་ཉིད་་་་
དུ་ཡོངས་སུ་རྟོག་པ་འདི་ནི་ཀུན་བཏགས་པའི་གཟུགས་སོ
། །ཞེས་སོགས་ཀྱིས་
གཟུགས་ནས་རྣམ་མཁྱེན་གྱི་བར་གྱི་འགྲེས་རྐང་བརྒྱ་རྩ་བརྒྱད་ལ་སྦྱར་ནས
གསུངས་པའི་ནང་དུ། མཚན་ཉིད་མཚོན་བྱ། རྒྱུ་འབྲས། ཀུན་བཏགས་ཆོས་
ཉིད་སོགས་དངོས་སུ་མ་བགྲངས་ཤིང་སྟོང་ཉིད་ཀྱང་དངོས་སུ་མ་བགྲངས་་་་་
པས། ། 
དེ་དག་གི་སྟེང་དུ་དེ་ནས་གསུངས་པའི་མཚན་ཉིད་གསུམ་གྱི་རྣམ་
བཞག་མི་འཇོག་ལ། གལ་ཏེ་འཇོག་ན། 
མཚན་ཉིད་རང་འཛིན་རྟོགས་པའི་
172

དྲང་ངེས་མཐའ་དཔྱོད། ས་
ཞེན་གཞིར་རང་གི་མཚན་ཉིད་ཀྱིས་གྲུབ་པ་ཆོས་ཅན། ཀུན་བཏགས་ཀྱི་
མཚན་ཉིད་དུ་ཐལ། དམ་བཅའ་འཐད་པའི་ཕྱིར། འདོད་ན། ཤེས་བྱ་ཆོས་ཅན།
མཚན་ཉིད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་་་་
པར་ཐལ། ཀུན་བཏགས་ཡིན་པའི་ཕྱིར། ཁྱབ་པ་ཁས། དེ་བཞིན་དུ་མཚོན་བྱ་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་ཀུན་་་་་་་
བཏགས་ཀྱི་མཚོན་བྱ་ཡིན་པར་ཐལ། དམ་བཅའ་འཐད་པའི་ཕྱིར། འདོད་མི་
ནུས་ཏེ། ཀུན་བཏགས་ཀྱི་མཚོན་བྱ་མེད་པའི་ཕྱིར། གཞན་ཡང་། མཚན་ཉིད་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པ་ཆོས་ཉིད་
ཀྱི་མཚན་ཉིད་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། ཤེས་བྱ་
ཆོས་ཅན། ཆོས་ཉིད་ཡིན་པར་ཐལ། མཚན་ཉིད་དེར་རང་གི་མཚན་ཉིད་ཀྱིས་
མ་གྲུབ་པའི་ཕྱིར། ཁྱབ་པ་ཁས། དེས་གཞན་རྣམས་ལ་ཡང་རིགས་འགྲེའོ། །ཁོ་
ན་རེ། རྟེན་འབྲེལ་གྱི་ཆོས་ཉིད་ཡིན་ན་ཆོས་ཉིད་ཡིན་དགོས་པར་ཐལ། ཀུན་
བཏགས་ཀྱི་ཆོས་ཉིན་ཡིན་ན་ཆོས་ཉིད་ཡིན་དགོས་པའི་ཕྱིར། འདོད་ན། མེ་
གྱེན་དུ་འབར་བ་ཆོས་ཅན། ཐལ་ཕྱིར། རྟགས་གྲུབ་སྟེ། མེ་གྱེན་དུ་འབར་བ་
དང་༑ ཆུ་ཐུར་དུ་འབབས་པ་དང་། མེ་ལས་དུ་བ་འབྱུང་བ། ས་བོན་ལས་མྱུ་གུ་
འབྱུང་བ་སོགས་བྱེད་པ་པོ་གཞན་མེད་པས་རྟེན་འབྲེལ་གྱི་ཆོས་ཉིད་ཡིན་པའི་
ཕྱིར་རོ། །ཞེས་ཟེར། ཁ་ཅིག གཞི་གྲུབ་ན་མཚན་ཉིད་གསུམ་པོ་གང་རུང་ཡིན་
པས་ཁྱབ་ཟེར་ན་མི་འཐད་ཏེ། རང་མཚན་དེ་ཀུན་བཏགས་ཡང་མ་ཡིན།
ཡོངས་གྲུབ་ཡང་མ་ཡིན། གཞན་དབང་ཡང་མ་ཡིན་པའི་ཕྱིར། དང་པོ་མ་གྲུབ་
173

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ན། དེ་ཆོས་ཅན། རང་གི་མཚན་ཉིད་ཀྱིས་མ་གྲུབ་པར་ཐལ། ཀུན་བཏགས་
ཡིན་པའི་ཕྱིར། འདོད་མི་ནུས་ཏེ། རང་མཚན་ཡིན་པའི་ཕྱིར། གཉིས་པ་མ་
གྲུབ་ན། རང་མཚན་རང་མཚན་གྱི་ཡོངས་གྲུབ་ཏུ་ཐལ། དེ་ཡོངས་གྲུབ་ཡིན་
པའི་ཕྱིར། གསུམ་པ་མོ་གྲུབ་ན། དེ་ཆོས་ཅན། གཞན་དབང་མ་ཡིན་པར་ཐལ།
ཡོངས་གྲུབ་ཁྱོད་ཡིན་པའི་ཕྱིར། མ་གྲུབ་ན། ཡོངས་གྲུབ་ཆོས་ཅན། རང་མཚན་
དུ་ཐལ། རང་གི་མཚན་ཉིད་ཀྱིས་གྲུབ་པའི་ཕྱིར། ། དུ་བ་ལ་བར་དུ་མ་གང་བ་
དང་། དེ་དག་གིས་གྲུབ་པའི་དོན་བཤད་པ།་ ་
བཞི་བ། 
དེ་དག་གིས་གྲུབ་པའི་དོན་ཞུས་པ་ལ། མདོ་དགོད་པ་དང་། དེའི་
དོན་བཤད་པ་གཉིས་ལས། དང་པོ་ནི། དགོངས་འགྲེལ་ལས། བཅོམ་ལྡན་
འདས་ཀྱིས་དང་པོར་ཡུལ་ཝ་ར་ཎ་སིར་དྲང་སྲོང་སྨྲ་བ་རི་དྭགས་ཀྱི་ནགས་སུ།
ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་རྣམས་ལ། འཕགས་པའི་
བདེན་པ་བཞིའི་རྣམ་པ་བསྟན་པས་ཆོས་ཀྱི་འཁོར་ལོ་ངོ་མཚར་རྨད་དུ་བྱུང་
བ་སྔོན་ལྷར་གྱུར་པའམ་མིར་གྱུར་པ་སུས་ཀྱང་མཐུན་པར་འཇིག་རྟེན་དུ་མ་་་་
བསྐོར་པ་གཅིག་རབ་ཏུ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་
རབ་ཏུ་བསྐོར་བ་དེ་ཡང་བླ་ན་མཆིས་པ་སྐབས་མཆིས་པ་དྲང་པའི་དོན་རྩོད་་་
པའི་གཞིའི་གནས་སུ་གྱུར་པ་ལགས། བཅོམ་ལྡན་འདས་ཀྱིས་ཆོས་རྣམས་ཀྱི་
ངོ་བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་མཆིས་པ་དང་འགག་པ་མ་
མཆིས་པ་དང་གཟོད་མ་ནས་ཞི་བ་དང་རང་བཞིན་གྱིས་ཡོངས་སུ་མྱ་ངན་་་་་
ལས་འདས་པ་ཉིད་ལས་བརྩམས་ནས། ཐེག་པ་ཆེན་པོ་ལ་ཡང་དག་པར་
174

དྲང་ངེས་མཐའ་དཔྱོད། །
ཞུགས་པ་རྣམས་ལ། སྟོང་པ་ཉིད་སྨོས་པའི་རྣམ་པས་ཆེས་ངོ་མཚར་རྨད་དུ་
བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཏེ། བཅོམ་ལྡན་འདས་ཀྱིས་ཆོས་
ཀྱི་འཁོར་ལོ་བསྐོར་བ་དེ་ཡང་བླ་ན་མཆིས་པ་སྐབས་མཆིས་པ་དྲང་པའི་དོན་་་་
རྩོད་པའི་གཞིའི་གནས་སུ་གྱུར་པ་ལགས་ཀྱི། བཅོམ་ལྡན་འདས་ཀྱིས་ཆོས་
རྣམས་ཀྱི་ངོ་བོ་ཉིད་མ་མཆིས་པ་ཉིད་ལས་བརྩམས། སྐྱེ་བ་མ་མཆིས་པ་དང་
འགག་པ་མ་མཆིས་པ་དང་གཟོད་མ་ནས་ཞི་བ་དང་རང་བཞིན་གྱིས་ཡོངས་་་་
སུ་མྱ་ངན་ལས་འདས་པ་ཉིད་ལས་བརྩམས་ནས། ཐེག་པ་ཐམས་ཅད་ལ་ཡང་
དག་པར་ཞུགས་པ་རྣམས་ལ། ལེགས་པར་རྣམ་པར་ཕྱེ་བ་དང་ལྡན་པ་ངོ་
མཚར་རྨད་དུ་བྱུང་བའི་ཆོས་ཀྱི་འཁོར་ལོ་གསུམ་པ་བསྐོར་ཏེ། བཅོམ་ལྡན་
འདས་ཀྱིས་ཆོས་ཀྱི་འཁོར་ལོ་བསྐོར་བའི་འདི་ནི་བླ་མ་མ་མཆིས་པ་སྐབས་མ་་་
མཆིས་པ་ངེས་བའི་དོན་ལགས་ཏེ་རྩོད་པའི་གཞིའི་གནས་སུ་གྱུར་པ་མ་ལགས་
སོ།།ཞེས་གསུངས་སོ།།
བ་ མདོའི་ཚིག་དོན་ཅུང་ཟད་བཤད་པ།
གཉིས་པ་ལ། མདོའི་ཚིག་དོན་ཅུང་ཟད་བཤད་པ་དང་། དྲང་ངེས་ཀྱི་
འདོད་ཚུལ་ཅུང་ཟད་བཤད་པའོ། །དང་པོ་ལ། བོད་སྔ་མ་རྣམས་ཀྱི་ལུགས་
བཤད་པ་དང་། རང་གི་ལུགས་གཉིས་ལས། དང་པོ་ལ། ཁ་ཅིག བདེན་བཞིའི་
ཆོས་འཁོར་ལ། སྟོན་པ་དང་། གནས་དང་། འཁོར་དང་། ཆོས་དང་། དུས་དང་།
དགོས་པ་དང་དྲུག་གི་དང་པོ་ནི། སྟོན་པ་ཤཱཀྱ་ཐུབ་པ། གཉིས་པ་ནི། གྲོང་ཁྱེར་
ཝ་ར་ཎ་སིར་དྲང་སྲོང་ལྷུང་བ་རི་དྭགས་རྒྱུ་བའི་ཚལ། གསུམ་པ་ནི། ཀུན་ཤེས་
175

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཀཽཎྜི་ནྱ། མིང་ཆེན། བཟང་ལྡན། བླངས་པ། རྟ་ཐུལ་སྟེ་ལྔ་སྡེ་ལ་སོགས་པའོ། །
བཞི་པ་ནི། 
བདེན་བཞི་ལ་ལན་གསུམ་དུ་བཟླས་པ་རྣམ་པ་བཅུ་གཉིས་དང་
ལྡན་པའི་གང་ཟག་གི་བདག་མེད་པར་སྟོན་པའི་མདོ་རྣམས་སོ། ། ལྔ་པ་ནི།
དགོངས་འགྲེལ་གྱི་འགྲེལ་བར་ལོ་བདུན་གྱི་བར་དུ་གསུངས་པར་བཤད
ཆགས་ལོ་སོགས་ལོ་བདུན་དུ་ཟླ་བ་གཉིས་མ་ཚང་ཞེས་ཟེར། ཁ་ཅིག ལོ་དྲུག་
དང་ཟླ་བ་དྲུག་གི་བར་དུ་གསུངས་ཞེས་ཟེར། དྲུག་པ་ནི། གདུལ་བྱ་གང་ཟག་
གི་བདག་ཏུ་འཛིན་པ་ལས་ཟློག་ནས་འབྲས་བུ་བཞི་ལ་འགོད་ཕྱིར་དུ་གསུངས
མཚན་ཉིད་མེད་པའི་ཆོས་འཁོར་ལ་ཡང་དྲུག་གི། དང་པོ་ནི། སྔར་བཞིན།
གཉིས་པ་ནི། རྒྱལ་པོའི་ཁབ་དང་བྱ་རྒོད་ཕུང་པོའི་རི་ལའོ། །གསུམ་པ་ནི། དགེ་
སློང་ཕ་མ་སོགས་རྣམ་པ་བཞིའོ། །བཞི་པ་ནི། ཤེར་ཕྱིན་དང་བཀའ་བར་
གཏོགས་པ་རྣམས་སོ། །ལྔ་པ་ནི། ཁྲོ་ཕུ་ལོ་ཙྪ་བས་ལོ་སུམ་ཅུའི་བར་དུ་གསུངས་
པར་བཞེད། ཆགས་ལོས་ལོ་སོ་གཅིག སྟོན་སྐྱབས་སོགས་ལོ་སོ་གཉིས།
འཆིམས་ལུགས་པ་རྣམས་ལོ་ཉེར་བདུན་དུ་གསུངས་པར་བཞེད། དྲུག་པ་ནི།
སྒྲོ་འདོགས་ཀྱི་མཐའ་བཀག་ནས་སྟོང་པ་ཉིད་ཀྱི་ཚུལ་གཅིག་པ་ལ་འགོད་པའི་
ཕྱིར་དུ་གསུངས། ལེགས་པར་ཕྱེ་བའི་ཆོས་འཁོར་ལ་ཡང་དྲུག་གི་དང་པོ་ནི།
སྔར་བཞིན་ནོ། །གཉིས་པ་ནི། རི་མ་ལ་ཡ་དང་། གྲོང་ཁྱེར་ཡངས་པ་ཅན་ལ་
སོགས་པའོ། །གསུམ་པ་ནི། ཐེག་པ་སྣ་ཚོགས་པ་ལ་མོས་པ་རྣམས་སོ། །བཞི་པ་
ནི། ཐེག་པ་གསུམ་སྟོན་པའི་མདོ་ལ་མོ་ཆེ་དང་། མྱ་ངན་འདས་དང་། དོན་
ཟབ་དགོངས་པ་ངེས་འགྲེལ་ལ་སོགས་པའོ། ། ལྔ་པ་ནི། འཆིམས་ལུགས་པ་
176

དྲང་ངེས་མཐའ་དཔྱོད་
རྣམས་ལོ་བཅུ་དང་། ཆགས་ལོས་ལོ་བདུན་ནམ་དགུ། ཁྲོ་ཕུས་ལོ་བཅུ་གཉིས་
སུ་གསུངས་ཞེས་ཟེར། དྲུག་པ་ནི། གཙོ་བོར་སྐུར་འདེབས་ཀྱི་མཐའ་བཀག་
ནས་ཆོས་ཀྱི་བདག་མེད་རྟོགས་པའི་དོན་དུ་གསུངས་པར་བཞེད་དོ། །དེ་ལ་
རང་རེའི་སྟོན་པ་སངས་རྒྱས་པའི་ཚུལ་བསྟན་ནས་ལོ་བདུན་གྱི་བར་དུ་བཀའ་
དང་པོ་བདེན་བཞིའི་ཆོས་འཁོར་ཁོ་ན་གསུངས་པ་མ་ཡིན་གྱི་དེའི་ཕྱི་ལོར་་་་
རྒོད་ཕུང་པོའི་རིར་ཤེར་ཕྱིན་གྱི་མདོ་གསུངས་པའི་ཕྱིར། ཁོ་ན་རེ། དེ་མི་
འཐད་དེ། ཤེར་ཕྱིན་གྱི་མདོའི་གླེང་གཞིའི་འཁོར་ན་ཀུན་དགའ་བོ་ཡོད་པ་
གང་ཞིག དེ་དུས་ཀུན་དགའ་པོ་བསྙེན་རྫོགས་མ་མཛད་པའི་ཕྱིར་ཏེ། དེ་ད་
ལྟར་གྱི་ཆོ་གས་བསྙེན་པར་རྫོགས་པ་གང་ཞིག སྟོན་པ་སངས་རྒྱས་པའི་
མཛད་པ་བསྟན་ནས་ལོ་དྲུག་པ་ལ་ད་ལྟར་གྱི་ཆོ་ག་གསུངས་པའི་ཕྱིར་ཞེས་་་་་
ཟེར་ན། སྐྱོན་མེད་དེ། བྱ་རྒོད་ཕུང་པོའི་རིར་ཤེར་ཕྱིན་གྱི་མདོ་ཐོག་མར་
གསུངས་པའི་གླེང་གཞིའི་འཁོར་དུ་ཀུན་དགའ་བོ་མེད་ཀྱང་། ཕྱིས་ཤེར་ཕྱིན་
གྱི་མདོ་གསུངས་པའི་གླེང་གཞིའི་འཁོར་དུ་ཀུན་དགའ་བོ་ཡོད་པ་མི་འགལ་ཏེ།
དཔེར་ན། ཝ་ར་ཎཱ་སིར་ལྔ་སྡེ་ལ་བདེན་བཞིའི་ཆོས་འཁོར་གསུངས་པའི་གླེང་
གཞིའི་འཁོར་དུ་ཀུན་དགའ་བོ་མེད་ཀྱང་། དེས་བདེན་བཞིའི་ཆོས་འཁོར་
བཅོམ་ལྡན་འདས་ལ་དུས་ཕྱིས་ཐོས་པས་དེས་བཀའ་དང་པོ་བདེན་བཞིའི་་་་
ཆོས་འཁོར་སྡུད་པའི་ཚེ་འདི་སྐད་བདག་གི་ཐོས་པ་དུས་གཅིག་ན། ཞེས་
གསུངས་པ་མི་འགལ་བ་བཞིན་ནོ། །དེ་ལྟར་ཡང་། རྒྱན་སྣང་ལས། ཆོས་འཛིན་
པའི་མཆོག་ཡིན་པས་དོན་ངེས་པར་བྱས་པའི་ཕྱིར་དེས་བཅོམ་ལྡན་འདས་ལ་་
177

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཞུས་པ་ཡིན་ནོ། །ཞེས་གསུངས་པའི་ཕྱིར། གཞན་ཡང་། དམ་བཅའ་དེ་རྣམས་
མི་འཐད་དེ། སྟོན་པ་སངས་རྒྱས་ནས་ལོ་བཅུ་གསུམ་པ་ལ་མི་ཚངས་སྤྱོད་སློབ་
པའི་བསླབ་པ་བཅས་པར་འདུལ་བ་ལུང་ལས་གསུངས་པ་གང་ཞིག 
བསླབ་
བྱའི་མདོ་ཚིག་དེ་དག་བཀའ་བར་བ་མཚན་ཉིད་མེད་པའི་ཆོས་འཁོར་དུ་མི་་་
རིགས་བའི་ཕྱིར་དང་། སྟོན་པ་མྱ་ངན་ལས་འདས་ཁར་འདུལ་བ་རུང་མཐུན་
གྱི་མདོ་གསུངས་པ་གང་ཞིག དེ་དོན་དམ་རྣམ་པར་ངེས་པའི་ཆོས་འཁོར་དུ་
མི་རིགས་པའི་ཕྱིར། 
གང་དགར་འདོད་པ་འབའ་འབུ་བྱ་བ་འ1:|:ཀྱི ། །
ག་ལ་ར ང་ལུགས་བཤད་པ། ཞི་པར་
གཉིས་པ་རང་ལུགས་ལ། འཁོར་ལོ་དང་པོ་གཉིས་དྲང་དོན་དུ་སྟོན་པའི་
མདོའི་ཚིག་དོན་བཤད་པ་དང་། ཐ་མ་ངེས་དོན་དུ་སྟོན་པའི་མདོའི་ཚིག་དོན་
བཤད་པ་གཉིས་ལས། དང་པོ་ལ་གཉིས་ཡོད་པའི་དང་པོ་འཁོར་ལོ་དང་པོ་
དྲང་དོན་དུ་སྟོན་པའི་མདོའི་ཚིག་དོན་བཤད་པ་ནི། བཅོམ་ལྡན་འདས་ཞེས་
པ་ནས་ནགས་སུ་ཞེས་པའི་བར་གྱིས་འཁོར་ལོ་དང་པོ་བསྐོར་པའི་སྟོན་པ་་་་་
དང་གནས་ལ་སོགས་པ་བསྟན། ཉན་ཐོས་ཞེས་སོགས་ཀྱི་ཆེད་དུ་བྱ་བའི་
གདུལ་བྱ་དེ་བསྟན། འཕགས་པའི་ཞེས་པ་ནས། བསྐོར་ཏེ་ཞེས་པའི་བར་གྱིས་
བདེན་བཞིའི་ཆོས་འཁོར་གྱི་ངོ་བོ་དེ་བསྟན། དེ་ཡང་འཕགས་པའི་ཞེས་
སོགས་ཀྱིས་བརྗོད་བྱ་བསྟན། ངོ་མཚར་ཞེས་སོགས་ཀྱིས་བསྔགས་པ་དེ་བསྟན།
དེ་ཡང་ཞེས་སོགས་ཀྱིས་འཁོར་ལོ་དང་པོ་ངེས་དོན་མ་ཡིན་པར་བསྟན་ནོ། །
དོན་བསྡུ་ན། ལྔ་སྡེ་ལ་གསུངས་པའི་བདེན་བཞིའི་ཆོས་འཁོར་ཆོས་ཅན། ཁྱོད་
178

། དྲང་ངེས་མཐའ་དཔྱོད་
གསུངས་པ་པོའི་སྟོན་པ་དང་གནས་དང་དུས་ལ་སོགས་པ་ཡོད་དེ། སྟོན་པ་
ཤཱཀྱ་ཐུབ་པས་དུས་དང་པོར་ཡུལ་ཝ་ར་ཌ་སིར་དྲང་སྲོང་ལྷུང་བ་རི་དྭགས་རྒྱུ་་
བའི་ནགས་སུ་ཁྱོད་གསུངསཔའི་ཕྱིར། འཁོར་ལོ་དང་པོ་ཆོས་ཅན། ཁྱོད་ཀྱི་
ཆེད་དུ་བྱ་བའི་གདུལ་བྱ་ཡོད་དེ། ཉན་ཐོས་ཀྱི་རིགས་ཅན་བྱེ་བྲག་སྨྲ་བ་དང་
མདོ་སྡེ་པ་རྣམས་ཁྱོད་ཀྱི་ཆེད་དུ་བྱ་བའི་གདུལ་བྱ་ཡིན་པའི་ཕྱིར། དེ་ཆོས་ཅན།
ཁྱོད་ཀྱི་བརྗོད་བྱ་ཡོད་དེ། འཕགས་པའི་བདེན་པ་བཞི་བོ་དེ་དེ་ཡིན་པའི་ཕྱིར།
ཁྱོད་ལ་བླ་ན་མཆིས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱི་གོང་ན་ངེས་
དོན་གྱི་མདོ་གཞན་ཡོད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ཁྱོད་ལ་
སྐབས་མཆིས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱི་སྒྲ་ཇི་བཞིན་པ་ལ་
རྒོལ་བ་གཞན་གྱི་ཀླན་ཀའི་སྐབས་ཡོད་པའི་ཕྱིར། ཁྱོད་ལ་དྲང་བའི་དོན་ཞེས་
བརྗོད་པའི་རྒྱུ་མཚན་ཡོད་དེ། ཁྱོད་ཀྱི་དོན་དེ་གཞན་དུ་དྲང་དགོས་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། ཁྱོད་ལ་རྩོད་པའི་གཞིའི་གནས་སུ་གྱུར་
པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་ངོ་བོ་ཉིད་ཡོད་མེད་ཀྱི་དོན་
གསལ་པར་ཕྱེ་ནས་མ་བསྟན་པས་དོན་ལ་མི་མཐུན་པའི་རྩོད་པ་འབྱུང་བའི་་་
རྒྱུ་མཚན་གྱིས་དེ་ལྟར་བརྗོད་པའི་ཕྱིར། སྐབས་འདིར་འཁོར་ལོ་དང་པོ་གང་
ཟག་གི་བདག་མེད་གཙོ་བོར་དངོས་སུ་བསྟན་པའི་མདོ་ཡིན་ཡང་སྒྲ་ཇི་བཞིན་
པ་མ་ཡིན་པ་ནི་མདོ་དེའི་དགོངས་པའོ། །གཉིས་པ་འཁོར་ལོ་བར་བ་ངེས་དོན་
མིན་པར་སྟོན་པའི་མདོའི་ཚིག་དོན་བཤད་པ་ལ། བཅོམ་ལྡན་འདས་ཞེས་
པས་འཁོར་ལོ་གཉིས་པ་བསྐོར་བ་པོའི་སྟོན་པ་དང་། ཆོས་རྣམས་ཀྱི་ཞེས་
179

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སོགས་ཀྱིས་བརྗོད་བྱ་གང་ལས་བརྩམས་ནས་གསུངས་པ་དང་། ཐེག་པ་ཆེན་
པོ་ཞེས་སོགས་ཀྱིས་ཆེད་དུ་བྱ་བའི་གདུལ་བྱ་དང་། སྟོང་པ་ཉིད་སྨོས་པའི་རྣམ་
པ་ཞེས་པས་བརྗོད་བྱ་སྟོན་ཚུལ་གྱི་ཁྱད་པར་དང་། ངོ་མཚར་ཞེས་སོགས་ཀྱིས་
ངོ་བོའི་ཆེ་བརྗོད་དེ་བསྟན། དེ་ཡང་ཞེས་སོགས་ཀྱིས་དྲང་དོན་གྱི་མདོར་
བསྟན་ནོ། །དོན་བསྡུ་ན། འཁོར་ལོ་གཉིས་པ་ཆོས་ཅན། ཁྱོད་ཀྱི་བརྗོད་བྱ་ཡོད་
དེ། ཀུན་བཏགས་ཀྱིས་བསྡུས་པའི་ཆོས་རྣམས་རང་གི་མཚན་ཉིད་ཀྱིས་མ་
གྲུབ་ཅིང་། གཞན་དབང་དང་ཡོངས་གྲུབ་ཀྱིས་བསྡུས་པའི་ཆོས་རྣམས་རང་
གི་མཚན་ཉིད་ཀྱི་གྲུབ་པ་དེ་དེ་ཡིན་པའི་ཕྱིར། ཁྱོད་ཀྱི་ཆེད་དུ་བྱ་བའི་གདུལ་
བྱ་ཡོད་དེ། 
མདོ་གཞན་གྱིས་མཚན་ཉིད་མེད་པའི་ཆོས་འཁོར་གྱི་དགོངས་པ་
བཀྲལ་བ་ལ་མི་ལྟོས་པར་དེའི་དགོངས་པ་རྫོགས་པར་རྟོགས་ནུས་པའི་ཐེག་་་་
ཆེན་གྱི་རིགས་ཅན་དབང་རྣོན་དེ་དེ་ཡིན་པའི་ཕྱིར། དེ་ལྟར་ཡང་རྣམ་བཤད་
ལས། དེའི་ཆེད་དུ་བྱ་བའི་གདུལ་བྱ་ནི་མདོ་སྡེ་གཞན་གྱིས་དགོངས་པ་བཀྲལ་
བ་ལ་ལྟོས་མི་དགོས་པར་རྫོགས་པར་རྟོགས་ཤིང་སྒྲ་ཇི་བཞིན་པར་མི་འཛིན་་་་
ནོ། །ཞེས་གསུངས། འཁོར་ལོ་བར་བ་འདིར་སྒྲས་ཟིན་ལ་ངོ་བོ་ཉིད་ཡོད་མེད་
ཀྱི་དོན་མ་བསྟན་ཏེ། སྒྲས་ཟིན་ལ་མདོ་འདིར་ཆོས་ཐམས་ཅད་རང་གི་མཚན་
ཉིད་ཀྱིས་མ་གྲུབ་པར་བསྟན་པའི་ཕྱིར། དེས་ན། དེ་འདྲའི་རྣམ་བཞག་ཤུགས་
ལ་བསྟན་པ་ཡིན་ཏེ། དེ་འདྲའི་རྣམ་བཞག་འཁོར་ལོ་གཉིས་པའི་བསྟན་དོན་
ལ་ཡོད་ཅིང་། དེ་སྒྲས་ཟིན་ལ་མ་བསྟན་པའི་ཕྱིར། དེ་ལྟར་ཡང་། སྟོང་པ་ཉིད་
སྨོས་པའི་རྣམ་པས། ཞེས་སོགས་ལ་རྒྱ་ནག་གི་འགྲེལ་ཆེན་དུ་མི་མངོན་པའི་
180

རྣམ་པས། ཞེས་དང་། དྲང་ངེས་རྣམ་འབྱེད་ལས། འཁོར་ལོ་ཕྱི་མ་གཉིས་
དགོངས་པ་གཅིག་ཡིན་ནོ། །ཞེས་དང་། རྣམ་བཤད་ལས། དྲང་བའི་དོན་ཡིན་
ཡང་རྣམ་པར་མི་རྟོག་པའི་དམིགས་པ་འགྱུར་བ་མེད་པའི་ཡོངས་གྲུབ་ཀྱི་
བསྡུས་པའི་སྟོང་ཉིད་རྒྱས་པར་གཏན་ལ་འབེབས་པས་མདོ་སྡེ་རྣམས་ཀྱི་གཙོ་
བོ་ཡིན་ཞིང་། ཞེས་གསུངས་པའི་ཕྱིར། བླ་ན་མཆིས་པ་ཞེས་སོགས་ཀྱི་དོན་
སྔར་བཞིན་ནོ།།
འཁོར་ལོ་ཐ་མ་ངེས་དོན་དུ་སྟོན་པའི་མདོའི་ཚིག་དོན་བཤད་པ།
གཉིས་པ་འཁོར་ལོ་ཐ་མ་ངེས་དོན་དུ་སྟོན་པའི་མདོའི་ཚིག་དོན་བཤད་པ་་
ལ་ བཅོམ་ལྡན་འདས་ཞེས་པས་འཁོར་ལོ་གསུམ་པ་སྐོར་བ་པོའི་སྟོན་པ་དེ་
བསྟན། ཆོས་རྣམས་ཀྱི་ཞེས་སོགས་ཀྱིས་བརྗོད་བྱ་དང་། ཐེག་པ་ཐམས་ཅད་
ཅེས་སོགས་ཆེད་དུ་བྱ་བའི་གདུལ་བྱ་དང་། ལེགས་པར་ཞེས་སོགས་ཀྱིས་བརྗོད་
བྱ་སྟོན་ཚུལ་གྱི་ཁྱད་པར་དང་། ངོ་མཚར་ཞེས་སོགས་ཀྱིས་ངོ་བོའི་ཆེ་བརྗོད་དེ་
བསྟན་ཏོ། །བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་འདི་ནི་ཞེས་པ་
མན་ཆད་ཀྱིས་ངེས་དོན་གྱི་མདོར་བསྟན་ཏོ། །དོན་བསྡུ་ན། འཁོར་ལོ་གསུམ་པ་
ཆོས་ཅན། ཁྱོད་ཀྱི་བརྗོད་བྱ་ཡོད་དེ། ཀུན་བཏགས་རང་གི་མཚན་ཉིད་ཀྱིས་མ་
གྲུབ་ཅིང་། གཞན་དབང་དང་ཡོངས་གྲུབ་རང་གི་མཚན་ཉིད་ཀྱིས་གྲུབ་པར་
བསྟན་པའི་སྒོ་ནས་རྣམ་པར་མི་རྟོག་པའི་དམིགས་པ་འགྱུར་པ་མེད་པའི་་་་་་
ཡོངས་གྲུབ་ཀྱིས་བསྡུས་པའི་སྟོང་ཉིད་རྒྱས་པར་གཏན་ལ་འབེབས་པའི་ཕྱིར།
དེའི་ཆེད་དུ་བྱ་བའི་གདུལ་བྱ་ལ་ཐེག་པ་ཐམས་ཅད་ལ་ཡང་དག་པར་ཞུགས་པ་
181

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཞེས་བརྗོད་པའི་རྒྱུ་མཚན་ཡོད་དེ། དེ་ལ་ཐེག་ཆེན་གྱི་རིགས་ཅན་དང་ཐེག་
དམན་གྱི་རིགས་ཅན་གཉིས་ཡོད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།།
དེ་ལྟར་ཡང་དྲང་ངེས་རྣམ་འབྱེད་ལས། སྔ་མ་གཉིས་ནི་ཐེག་པ་ཆེ་ཆུང་སོ་སོ་བ་
ཡིན་ལ་འདི་ནི་གཉིས་ཀའི་དབང་དུ་བྱས་པའོ། །ཞེས་གསུངས་པའི་ཕྱིར།
འཁོར་ལོ་གསུམ་པ་ཆོས་ཅན། ཁྱོད་ལ་ལེགས་པར་རྣམ་པར་ཕྱེ་བ་ཞེས་བརྗོད་
པའི་རྒྱུ་མཚན་ཡོད་དེ། ཁྱོད་ཀྱིས་ཀུན་བཏགས་རང་གི་མཚན་ཉིད་ཀྱིས་མ་གྲུབ་
ཅིང་གཞན་དབང་དང་ཡོངས་གྲུབ་གཉིས་རང་གི་མཚན་ཉིད་ཀྱིས་གྲུབ་པའི་་་
ཁྱད་པར་གསལ་པར་ཕྱེ་ནས་བསྟན་པའི་རྒྱུ་མཚན་གྱིས་དེ་ལྟར་བརྗོད་པའི་་་་་
ཕྱིར། ཁྱོད་ལ་བླ་ན་མ་མཆིས་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱི་གོང་
ན་ངེས་དོན་གྱི་མདོ་གཞན་མེད་པས་དེ་ལྟར་བརྗོད་པའི་ཕྱིར། སྐབས་མ་མཆིས་
པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་སྒྲ་ཇི་བཞིན་པ་ལ་ཀླན་ཀའི་སྐབས་
མེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། ངེས་པའི་དོན་ཞེས་བརྗོད་
པའི་རྒྱུ་མཚན་ཡོད་དེ། ཁྱོད་ཀྱི་དོན་གཞན་དུ་དྲང་མི་དགོས་པར་སྒྲ་ཇི་བཞིན་
པ་ཡིན་པའི་ཕྱིར། རྩོད་པའི་གཞིའི་གནས་སུ་གྱུར་པ་མ་ལགས་ཞེས་བརྗོད་པའི་
རྒྱུ་མཚན་ཡོད་དེ། ངོ་བོ་ཉིད་ཡོད་མེད་ཀྱི་ཁྱད་པར་གསལ་བར་ཕྱེ་ནས་བསྟན་
པས་དོན་ལ་མི་མཐུན་པའི་རྩོད་པ་མི་འབྱུང་བའི་རྒྱུ་མཚན་གྱིས་དེ་ལྟར་བརྗོད་་་
པའི་ཕྱིར། འདི་ནི་བླ་ན་མ་མཆིས་ཞེས་པའི་ཉེ་ཚིག་སྨོས་པའི་མདོའི་མཚན་
གཞིར་མདོ་སྡེ་དགོངས་འགྲེལ་རིལ་པོ་འཛིན་པ་མི་འཐད་དེ། ། མདོ་དེར་ས་
བཅུའི་དབང་ཕྱུག་གི་བྱང་སེམས་ཀྱི་ཚུལ་བཟུང་བའི་སྟོན་པའི་འཁོར་རྣམ་པ་
182

དྲང་ངེས་མཐའ་དཔྱོད་
བཅུས་སྟོན་པ་ལ་དྲི་བ་མི་འདྲ་བ་རེ་རེ་མཛད་པའི་དྲིས་ལན་གཞན་རྣམས་ཉེ་་་
ཚིག་སྨོས་པའི་མདོའི་མཚན་གཞིར་འབྲེལ་བ་མེད་པའི་ཕྱིར། དེས་ན་དོན་དམ་
ཡང་དག་འཕགས་ཞུས་ཀྱི་ལེའུ་འདི་ཉིད་དེའི་མཚན་གཞི་ཡིན་ཏེ། ལེའུ་འདིར་
ཀུན་བཏགས་རང་གི་མཚན་ཉིད་ཀྱིས་མ་གྲུབ་ཅིང་། གཞན་དབང་དང་ཡོངས་
གྲུབ་རང་གི་མཚན་ཉིད་ཀྱིས་གྲུབ་པའི་ཁྱད་པར་གསལ་བར་ཕྱེ་ནས་བསྟན་་་་་་
པའི་ཕྱིར། དེས་ན་འཁོར་ལོ་གསུམ་གྱི་ཁྱད་པར་དུས་ཚིགས་ཀྱི་སྒོ་ནས་མི་
འཇོག་པར་བརྗོད་བྱའི་ངོས་ནས་འཇོག་ཏེ། དྲང་ངེས་རྣམ་འབྱེད་ལས།
དགོངས་འགྲེལ་ལས་འཁོར་ལོ་རིམ་པ་གསུམ་གསུངས་པ་ནི་འཁོར་གྱི་འདུ་་་་་
ཐེབས་དང་སྟོན་པའི་སྐུ་ཚེའི་ཚིགས་ལ་སོགས་པས་འཇོག་པ་མིན་གྱི་བརྗོད་་་་
བྱའི་ངོས་ནས་ཡིན་ནོ། །དེ་ཡང་བདག་མེད་པའི་དོན་གཏན་ལ་འབེབས་པའི་
དབང་དུ་བྱས་པ་སྟེ། ཞེས་གསུངས་པའི་ཕྱིར། ཁོ་ན་རེ། དེའི་དོན་དགོངས་
འགྲེལ་ལས་གསུངས་པའི་འཁོར་ལོ་གསུམ་པོ་དེ་བརྗོད་བྱའི་ངོས་ནས་འཇོག་་་་
པར་བསྟན་པ་ཙམ་ཡིན་པའི་ཕྱིར། དེ་ལྟར་མ་ཡིན་ན། དུས་ཀྱི་རིམ་པའི་སྒོ་ནས་
འཇོག་རྒྱུའི་འཁོར་ལོ་གསུམ་མེད་པར་ཐལ། དགོངས་འགྲེལ་ལས་གསུངས་པའི་
འཁོར་ལོ་གསུམ་པོ་དེ་ཡང་དེ་མ་ཡིན། འཁོར་ལོ་གསུམ་པོ་སྤྱི་ཙམ་པ་དེ་ཡང་
དེར་འཇོག་མི་རིགས་པའི་ཕྱིར། འདོད་མི་ནུས་ཏེ། དྲང་ངེས་རྣམ་འབྱེད་ལས།
ཤུགས་ལ་གནས་པའི་དོན་དེ་ཉིད་དུས་ཀྱི་རིམ་པའི་སྒོ་ནས་འཁོར་ལོ་གསུམ་་་་་
དང་སྦྱར་བའི་དྲང་ངེས་སུ་འགྱུར་ཚུལ་དོན་དམ་ཡང་དག་འཕགས་ཀྱིས་སྟོན་་་
པ་ལ་ཞུས་པ་ནི། ཞེས་གསུངས་པའི་ཕྱིར་ཟེར་ན། འོ་ན། དོན་དེ་ཉིད་ཞེས་
183

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སོགས་ཀྱིས་དུས་ཀྱི་རིམ་པའི་སྒོ་ནས་བཞག་རྒྱུའི་འཁོར་ལོ་གསུམ་མེད་པར་་་་་
ཐལ། དེས་དགོངས་འགྲེལ་ལས་གསུངས་པའི་འཁོར་ལོ་གསུམ་པོ་དེ་ཡང་དུས་
ཀྱི་རིམ་པའི་སྒོ་ནས་འཇོག་པར་མ་བསྟན། འཁོར་ལོ་གསུམ་པོ་སྤྱི་ཙམ་པ་དེ་
ཡང་དེར་མ་བསྟན་པའི་ཕྱིར། ཁྱབ་པ་ཁས། དང་པོ་མ་གྲུབ་ན། དགོངས་འགྲེལ་
ལས་གསུངས་པའི་འཁོར་ལོ་གསུམ་པོ་དུས་ཀྱི་རིམ་པའི་སྒོ་ནས་འཇོག་རིགས་་་
པར་ཐལ། མ་གྲུབ་པ་དེའི་ཕྱིར། འདོད་ན་སོང་། གཉིས་པ་མ་གྲུབ་ན། དགོངས་
འགྲེལ་ལས། འཁོར་ལོ་རིམ་པ་གསུམ་གསུངས་པ་ནི་ཞེས་སོགས་ཀྱིས་ཀྱང་
འཁོར་ལོ་གསུམ་པོ་སྤྱི་ཙམ་པ་དེ་བརྗོད་བྱའི་ངོས་ནས་འཇོག་པར་མ་བསྟན་་་་་
པར་ཐལ་ལོ། ། ཁོ་ན་རེ། འཁོར་ལོ་དང་པོའི་ཆེད་དུ་བྱ་བའི་གདུལ་བྱ་བྱེ་བྲག་སྨྲ་
བ་མེད་དེ། འདུས་བྱས་མི་རྟག་རྟོགས་པའི་བྱེ་བྲག་སྨྲ་བ་མེད་པའི་ཕྱིར་ཏེ། བྱེ་
བྲག་སྨྲ་བས་འདུས་བྱས་རྣམས་ཕྱིས་འབྱུང་གི་འཇིག་རྒྱུ་དོན་གཞན་གྱིས་་་་་་་་
འཇིག་པར་འདོད་པའི་ཕྱིར། ཟེར་པ་མི་འཐད་དེ། དེ་ལྟར་ན། བྱེ་བྲག་སྨྲ་བར་
གྱུར་པའི་ལམ་ཞུགས་ཀྱི་གང་ཟག་མེད་པར་ཐལ་བའི་སྐྱོན་ཡོད་ལ། རྣམ་འགྲེལ་
ལས། ངེས་པས་ལྟོས་པ་འགོག་པའི་རྟགས་བཤད་པ་ཡང་མི་འཐད་པར་ཐལ་
པའི་སྐྱོན་ཡོད་པའི་ཕྱིར། འོ་ན་འཁོར་ལོ་གསུམ་གྱིས་བདག་མེད་ཀྱི་དོན་གཏན་
ལ་འབེབས་ཚུལ་དེ་གང་ཞེ་ན། དེ་ཡོད་དེ། འཁོར་ལོ་དང་པོས་རང་གི་ཆེད་དུ་
བྱ་བའི་གདུལ་བྱ་ལ་གང་ཟག་གི་བདག་མེད་ཀྱི་དབང་དུ་བྱས་པའི་མཚན་ཉིད་
གསུམ་གྱི་རྣམ་བཞག་གཙོ་བོར་གཏན་ལ་འབེབས། འཁོར་ལོ་ཕྱི་མ་གཉིས་ཀྱིས་
རང་གི་ཆེད་དུ་བྱ་བའི་གདུལ་བྱ་ལ་ཆོས་ཀྱི་བདག་མེད་ཀྱི་དབང་དུ་བྱས་པའི་་་་
184

རབ་དྲང་ངེས་མཐའ་དཔྱོད་
མཚན་ཉིད་གསུམ་གྱི་རྣམ་བཞག་གཙོ་བོར་གཏན་ལ་འབེབས་པར་བྱེད་པ་་་་་་
ཡིན་པའི་ཕྱིར། དེ་ཡང་འཁོར་ལོ་ཐ་མས་བདག་མེད་གཉིས་ཀའི་དབང་དུ་བྱས་
པས་མཚན་ཉིད་གསུམ་གྱི་རྣམ་བཞག་གཙོ་བོར་གཏན་ལ་འབེབས་པར་བྱེད་་་་
དེ། དེས་རང་གི་ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་ལ་ཆོས་ཀྱི་
བདག་མེད་ཀྱི་དབང་དུ་བྱས་པའི་མཚན་ཉིད་གསུམ་གྱི་རྣམ་བཞག་འཁོར་ལོ་
བར་པའི་དགོངས་དོན་དུ་གཙོ་བོར་གཏན་ལ་འབེབས། རང་གི་ཆེད་དུ་བྱ་བའི་
གདུལ་བྱ་ཐེག་དམན་ཀྱི་རིགས་ཅན་ལ་གང་ཟག་གི་བདག་མེད་ཀྱི་དབང་དུ་་་་
བྱས་པའི་མཚན་ཉིད་གསུམ་གྱི་རྣམ་བཞག་འཁོར་ལོ་དང་པོའི་དགོངས་དོན་་་་
དུ་གཙོ་བོར་གཏན་ལ་འབེབས་པའི་ཕྱིར། ཁ་ཅིག ཐེག་པ་ཐམས་ཅད་ལ་ཡང་
དག་པར་ཞུགས་པ། ཞེས་པའི་དོན། ཐེག་པ་ལ་རྗོད་བྱེད་ཚིག་གི་ཐེག་པ་དང་།
བརྗོད་བྱ་དོན་གྱི་ཐེག་པ་གཉིས་ཡོད་པ་ལ། སྐབས་འདིར་བརྗོད་བྱ་ཚིག་གི་
ཐེག་པ་ལ་ཞུགས་པར་བྱེད་དེ། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་དེ་
འཁོར་ལོ་དང་པོ་གཉིས་ཀྱི་དོན་གང་ཡིན་དཔྱོད་པ་ལ་ཞུགས་པའི་དོན་ཡིན་་་་་
པའི་ཕྱིར་ཏེ། སྔ་མ་གཉིས་ནི་ཐེག་པ་ཆེ་ཆུང་སོ་སོ་པ་ཡིན་ལ་འདི་ནི་གཉིས་ཀའི་
དབང་དུ་བྱས་པའོ། །ཞེས་གསུངས་པའི་དོན། ཐེག་ཆེན་གྱི་སྡེ་སྣོད་ལས་ཆོས་
ཐམས་ཅད་ངོ་བོ་ཉིད་མེད་པར་གསུངས་པ་དང་ཐེག་དམན་གྱི་སྡེ་སྣོད་ལས་་་་་
ཆོས་ཐམས་ཅད་ངོ་བོ་ཉིད་ཀྱིས་ཡོད་པར་གསུངས་པའི་སྐོར་གཉིས་ཡོད་པའི་་་
མདོ་དེ་གཉིས་གང་གི་ཆེད་དུ་བྱ་བའི་སོ་སོའི་གདུལ་བྱ་ནི་སོ་སོའི་བསམ་དོན་
གྱི་བརྗོད་བྱའི་དོན་རྫོགས་པར་སྟོན་རུང་གི་གདུལ་བྱ་ཡིན་ལ། ཐ་མའི་ཆེད་དུ་
185

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བྱ་བའི་གདུལ་བྱ་ནི། མདོ་དེ་གཉིས་ཀྱི་དངོས་ཟིན་ཙམ་མ་ཡིན་པར་དགོངས་
པ་གང་ཡིན་དཔྱོད་པ་ལ་ཞུགས་པའི་གདུལ་བྱ་ལ་དགོངས་ཀྱི། འཁོར་ལོ་ཐ་
མའི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་ཡོད་པར་བསྟན་པ་མ་་་
ཡིན་པའི་ཕྱིར། ཞེས་ཟེར་བ་མི་འཐད་དེ། དེ་ལྟར་ན་འཁོར་ལོ་ཐ་མའི་ཆེད་དུ་
བྱ་བའི་གདུལ་བྱ་དེ་འཁོར་ལོ་དང་པོ་གཉིས་ཀྱི་མདོ་མ་མཐོང་གོང་དུ་འཁོར་ལོ་
ཐ་མའི་ཆེད་དུ་བྱ་བའི་གདུལ་བྱ་མ་ཡིན་ལ་འཁོར་ལོ་ཐ་མའི་ཆེད་དུ་བྱ་བའི་་་་
གདུལ་བྱར་འགྱུར་བ་འཁོར་ལོ་དང་པོ་གཉིས་ལ་ཐོས་བསམ་བྱས་པ་ལ་ར་་་་
ལས་སོ། །ཞེས་བཞེད་དགོས་ལ་དེ་འདྲ་སུས་ཀྱང་ཁས་ལེན་མི་རུང་བའི་ཕྱིར་
དང་། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཡིན་ན། འཁོར་ལོ་དང་པོ་
གཉིས་ཀྱི་དགོངས་པ་གང་ཡིན་དཔྱོད་པ་ལ་ཞུགས་པའི་གདུལ་བྱ་ཡིན་དགོས་་་་
པར་ཐལ་པའི་སྐྱོན་ཡོད་པའི་ཕྱིར། གཞན་ཡང་། སྔ་མ་གཉིས་ནི་ཐེག་པ་ཆེ་ཆུང་ ་
སོ་སོ་བ་ཡིན་ལ། ཞེས་པའི་ཐེག་པ་དེ་ཡང་རྗོད་བྱེད་ཚིག་གི་ཐེག་པ་ལ་བྱེད་
རིགས་པར་ཐལ། འདི་ནི་གཉིས་ཀའི་དབང་དུ་བྱས་པའོ། །ཞེས་པའི་ཐེག་པ་དེ་
དེ་ལ་བྱེད་རིགས་པའི་ཕྱིར། རྟགས་ཁས། འདོད་ན། ཉན་ཐོས་ཀྱི་ཐེག་པ་ལ།
ཞེས་དང་། ཐེག་པ་ཆེན་པོ་ལ། ཞེས་པའི་ཐེག་པ་དེ་ཡང་དེ་ལ་བྱེད་རིགས་པར་
ཐལ་ལོ། །འདོད་མི་ནུས་ཏེ། སྔ་མ་ཉན་ཐོས་ཀྱི་ཐེག་པ་དང་། ཕྱི་མ་ཐེག་ཆེན་གྱི་
ཐེག་པ་ལ་བྱེད་རིགས་པའི་ཕྱིར་ཏེ། མདོ་དེ་གཉིས་འཁོར་ལོ་དང་པོ་གཉིས་ཀྱི་
གདུལ་བྱ་སོ་སོར་ངོས་འཛིན་གྱི་གཞུང་ཡིན་པའི་ཕྱིར། དྲང་ངེས་རྣམ་འབྱེད་
ལས། དེ་ལ་འཁོར་ལོ་དང་པོ་བསྐོར་བ་ལ་གནས་ནི་ཚིག་དང་པོས་བསྟན་ལ།
186

། དྲང་ངེས་མཐའ་དཔྱོད་
གདུལ་བྱ་ནི་གཉིས་པས་སོ། །ཞེས་སོགས་གསལ་པར་གསུངས་པའི་ཕྱིར། གཞན་
ཡང་། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་
ཡོད་པར་ཐལ། འཁོར་ལོ་ཐ་མ་དེ་ཐེག་དམན་གྱི་མདོ་ཡིན་པའི་ཕྱིར་ཏེ། དེ་ཐེག་
དམན་ཐུན་མོང་མ་ཡིན་པའི་མདོའི་དགོངས་འགྲེལ་དུ་གྱུར་བའི་མདོ་ཡིན་་་་་་
པའི་ཕྱིར་ཏེ། དེ་འཁོར་ལོ་དང་པོའི་དགོངས་འགྲེལ་ཡིན་པའི་ཕྱིར་ཏེ། དེས་
འཁོར་ལོ་བར་པའི་དགོངས་པ་གཙོ་བོར་དངོས་སུ་བཀྲལ་བའི་ཤུགས་ལ།
འཁོར་ལོ་དང་པོའི་དགོངས་པ་གཙོ་བོར་འགྲེལ་བའི་ཕྱིར། ཁོ་ན་རེ། འཁོར་ལོ་
ཐ་མ་ཆོས་ཅན། ཁྱོད་ཀྱི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་
མེད་པར་ཐལ། ཐེག་ཆེན་ཐུན་མོང་མ་ཡིན་པའི་མདོ་ཡིན་པའི་ཕྱིར། ཁྱོད་
སེམས་ཙམ་པ་ཐུན་མོང་མ་ཡིན་པའི་མདོ་ཡིན་པའི་ཕྱིར་ཟེར་ན་མ་ཁྱབ། དེར་
ཐལ། ཁྱོད་བཀའ་ཐ་མ་ལེགས་ཕྱེའི་ཆོས་འཁོར་ཡིན་པའི་ཕྱིར། འདིར་མ་ཁྱབ་
སྟེ། གཟུང་འཛིན་རྫས་གཞན་གྱིས་སྟོང་པའི་སྟོང་ཉིད་དངོས་བསྟན་བསྟན་
བྱའི་གཙོ་བོར་བྱེད་པའི་མདོ་ཡིན་ན། སེམས་ཙམ་པ་ཐུན་མོང་མ་ཡིན་པའི་
མདོ་ཡིན་དགོས་པར་ཐལ། མ་ཁྱབ་མཚམས་ལ་ཁྱབ་པའི་ཕྱིར། འདོད་ན། སྲིད་
པ་འཕོ་བའི་མདོ་ཆོས་ཅན། ཐལ་ཕྱིར། འདོད་མི་ནུས་ཏེ། ཉན་ཐོས་སྡེ་པའི་མདོ་
ཡིན་པའི་ཕྱིར། ཞེས་ཟེར། རང་ལུགས་ཀྱིས་མ་ཁྱབ་མཚམས་ལ། སེམས་ཙམ་པ་
ཡིན་ན། ཐེག་ཆེན་གྱི་རིགས་ཅན་ཡིན་དགོས་པར་ཐལ། མ་ཁྱབ་མཚམས་ལ་
ཁྱབ་པའི་ཕྱིར། འདོད་ན། ཕྱི་དོན་ཁས་མི་ལེན་ཅིང་བདེན་གྲུབ་ཁས་ལེན་པའི་
ཉན་ཐོས་ཚོགས་ལམ་པ་ཆོས་ཅན། ཐལ་ཕྱིར་ཏེ། ཆོས་ཅན་དེའི་ཕྱིར། གཞན་
187

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཡང་། དེ་དེ་ཡིན་པར་ཐལ། དེ་རང་སྡེ་གྲུབ་མཐའ་སྨྲ་བའི་གང་ཟག་གང་ཞིག་
བྱེ་བྲག་སྨྲ་བ་ཡང་མ་ཡིན། མདོ་སྡེ་པ་ཡང་མ་ཡིན། ངོ་བོ་ཉིད་མེད་པར་སྨྲ་བ་
ཡང་མ་ཡིན་པའི་ཕྱིར། དང་པོ་གྲུབ་སྟེ། དེ་ནང་བའི་གྲུབ་མཐའ་སྨྲ་བའི་གང་
ཟག་ཡིན་པའི་ཕྱིར། བར་བ་གཉིས་གྲུབ་སྟེ། དེས་ཕྱི་དོན་ཁས་མི་ལེན་པའི་ཕྱིར།
ཕྱི་མ་མ་གྲུབ་ན། ཐེག་ཆེན་གྱི་རིགས་ཅན་ཡིན་པར་ཐལ། ངོ་བོ་ཉིད་མེད་པར་
སྨྲ་བ་ཡིན་པའི་ཕྱིར། ཁྱབ་སྟེ། སེམས་ཙམ་པ་ལ་དེས་ཁྱབ་པའི་ཕྱིར། གཞན་
ཡང་། 
བྱེ་བྲག་སྨྲ་བར་གྱུར་པའི་བྱང་སེམས་ཚོགས་ལམ་པ་མེད་པར་ཐལ
སེམས་ཙམ་པར་གྱུར་པའི་ཐེག་དམན་གྱི་གང་ཟག་མེད་པའི་ཕྱིར། རྟགས་ཁས།
“ ཁོ་ན་རེ། གཉིས་སྟོང་རྟོགས་པའི་ཉན་ཐོས་ཡིན་ན། སེམས་ཙམ་པ་ཡིན་དགོས་
པར་ཐལ། དེ་སེམས་ཙམ་པ་ཡིན་པའི་ཕྱིར། རྟགས་ཁས། འདོད་ན། གཉིས་སྟོང་
རྟོགས་པའི་གཟུགས་མེད་རྟེན་ཅན་གྱི་ཉན་ཐོས་འཕགས་པ་ཆོས་ཅན། ཐལ་
ཕྱིར། འདོད་ཟེར་ན། གྲུབ་མཐའ་སྨྲ་བའི་གང་ཟག་ཏུ་ཐལ། འདོད་པའི་ཕྱིར།
འདོད་ན། ངག་སྨྲ་བའི་གང་ཟག་ཏུ་ཐལ་ལོ། །འདོད་ན། གཟུགས་མེད་ན་ངག་
སྨྲ་བ་ཡོད་པར་ཐལ་ལོ། །ཁོ་ན་རེ། གཟུང་འཛིན་རྫས་གཞན་གྱིས་སྟོང་པར་
རྟོགས་པའི་རང་རྒྱལ་དེ་སེམས་ཙམ་པ་ཡིན་པར་ཐལ། རྟགས་དེའི་ཕྱིར་ཟེར་ན་
མ་ཁྱབ། འདོད་མི་ནུས་ཏེ། རང་རྒྱལ་གྲུབ་མཐའ་སྨྲ་བ་བཞི་བོ་གང་གི་ཁོངས་སུ་
མ་འདུས་པའི་ཕྱིར། ཁོ་ན་རེ། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཡིན་
ན་ཐེག་ཆེན་གྱི་རིགས་ཅན་གྱི་གང་ཟག་ཡིན་དགོས་པར་ཐལ། རྣམ་བཤད་ལས།
མདོ་སྡེ་དགོངས་འགྲེལ་ལྟ་བུས་དེའི་དགོངས་པ་གསལ་བར་ཕྱེ་ནས་བསྟན་་་་་་
188

དྲང་ངེས་མཐའ་དཔྱོད།
དགོས་པའི་རིགས་ཅན་རྣམས་ནི་ཐེག་པ་ཆེན་པོའི་རིགས་ཅན་ཡིན་ཡང་སྔ་མ་་
ལས་དབང་པོ་དམན་པའོ། ། ཞེས་གསུངས་པའི་ཕྱིར་དང་། དྲང་ངེས་རྣམ་
འབྱེད་ལས། དེས་ན་ཐེག་པ་ཆེན་པོའི་རིགས་ཅན་ཡིན་ཡང་རང་གི་མཚན་ཉིད་
ཀྱིས་གྲུབ་པས་སྟོང་པའི་རང་བཞིན་མེད་པ་ལ་ལས་འབྲས་དང་འཆིང་གྲོལ་་་་་
སོགས་བཞག་ས་མེད་པར་འགྲོ་བ་ལ་ནི། འཁོར་ལོ་བར་བས་བསྟན་པ་ལྟར་
བསྟན་ན་ཆད་ལྟ་ཆེན་པོ་སྐྱེ་བས། དེ་སྤང་བའི་ཕྱིར་དང་། རགས་པའི་ཆོས་ཀྱི་
བདག་མེད་བསྟན་ནས་རྒྱུད་སྦྱངས་ནས་ཕྲ་བའི་ཆོས་ཀྱི་བདག་མེད་ལ་གཞུག་་་
པའི་ཕྱིར་དུ་ངོ་བོ་ཉིད་དང་པོ་དང་། གཞན་གཉིས་ལ་ཐ་སྙད་དུ་རྣལ་འབྱོར་
སྤྱོད་པ་བའི་འདོད་པ་ལྟར་གྱི་མིང་དང་བརྡས་བཞག་མ་བཞག་གི་ཁྱད་པར་
ཡོད་ལ་དགོངས་ནས་རང་གི་མཚན་ཉིད་ཀྱིས་ཡོད་པ་དང་མེད་པར་གསུངས་་་
སོ། །ཞེས་གསུངས་པའི་ཕྱིར་ན་མ་ཁྱབ་སྟེ། འཁོར་ལོ་ཐ་མས་འཁོར་ལོ་བར་བའི་
དགོངས་པ་གསལ་བར་ཕྱེ་ནས་སྟོན་དགོས་པའི་རིགས་ཅན་གྱི་འཁོར་ལོ་ཐ་་་་་
མའི་ཆེད་དུ་བྱ་བའི་གདུལ་བྱ་དེ་ཡིན་ན་ཐེག་ཆེན་གྱི་རིགས་ཅན་ཡིན་དགོས་པ་
ལུང་འདིའི་དོན་ཡིན་པའི་ཕྱིར། དེས་ན་འཁོར་ལོ་ཐ་མའི་ཆེད་དུ་བྱ་བའི་
གདུལ་བྱ་ཐེག་ཆེན་གྱི་རིགས་ཅན་དང་། འཁོར་ལོ་བར་བའི་ཆེད་དུ་བྱ་བའི་
གདུལ་བྱ་གཉིས་ལ་དབང་པོ་རྣོ་རྟུལ་གྱི་ཁྱད་པར་ཡོད་དེ། ཕྱི་མས་མདོ་གཞན་
གྱིས་འཁོར་ལོ་བར་བའི་དགོངས་པ་བཀྲལ་བ་ལ་མི་ལྟོས་པར་དེའི་དགོངས་པ་་
རྫོགས་པར་རྟོགས་ནུས་ཤིང་སྒྲ་ཇི་བཞིན་པར་མི་འཛིན་ལ། དང་པོ་དེས་མདོ་
དགོངས་འགྲེལ་གྱིས་འཁོར་ལོ་བར་བའི་དགོངས་པ་ཕྱེ་ནས་སྟོན་དགོས་པའི་་་
189

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
རིགས་ཅན་ཡིན་པས་སྔ་མ་ལས་དབང་པོ་དམན་པ་ཡིན་པའི་ཕྱིར། ཞེས་པའི་
དོན་ནོ། །གཞན་ཡང་། ཁོ་ན་རེ། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཐེག་
དམན་གྱི་རིགས་ཅན་ཚོས་ཅན། ཁྱོད་འཁོར་ལོ་ཐ་མའི་དངོས་ཀྱི་བྱེད་པ་ལ་
བརྟེན་ནས་འཁོར་ལོ་ཐ་མའི་དགོངས་པ་རྫོགས་པར་རྟོགས་ནུས་པའི་གང་་་་་་
ཟག་ཏུ་ཐལ། 
ཁྱོད་འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཡིན་པའི་ཕྱིར་ན་
མ་ཁྱབ། འདོད་ན། ཁྱོད་ཀྱི་ཆོས་ཀྱི་བདག་མེད་རྟོགས་པར་ཐལ་ལོ། ། སྲིད་པ་
འཕོ་པའི་མདོའི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་དེ་ཆོས་་་་
ཅན། 
དེའི་བསམ་དོན་གྱི་བརྗོད་བྱའི་དོན་རྫོགས་པར་སྟོན་རུང་གི་གདུལ་བྱར་
ཐལ། དེའི་ཆེད་དུ་བྱ་བའི་གདུལ་བྱ་ཡིན་པའི་ཕྱིར། ཁྱབ་པ་ཁས། འདོད་ན།
སྟོང་ཉིད་ཕྲ་མོ་དངོས་སུ་སྟོན་རུང་གི་གདུལ་བྱར་ཐལ། འདོད་པ་གང་ཞིག་
དེས་སྟོང་ཉིད་ཕྲ་མོ་དངོས་སུ་སྟོན་པའི་ཕྱིར། ཁོ་ན་རེ། འཁོར་ལོ་ཐ་མ་ཆོས་
ཅན། ཁྱོད་ཀྱིས་ཆོས་ཀྱི་བདག་མེད་ཕྲ་མོ་མ་བསྟན་པར་ཐལ། ཁྱོད་ཐེག་དམན་
གྱི་མདོ་ཡིན་པའི་ཕྱིར། རྟགས་ཁས། ཁྱབ་སྟེ། དྲང་ངེས་རྣམ་འབྱེད་ལས། རྣམ་
འབྱོར་སྤྱོད་པ་དང་དབུ་མ་རང་རྒྱུད་པ་རྣམས་ཀྱིས་ཐེག་དམན་གྱི་སྡེ་སྣོད་ལས་་
ཆོས་ཀྱི་བདག་མེད་མ་བསྟན་པར་བཞེད་ལ། ཞེས་གསུངས་པའི་ཕྱིར་ཟེར་ན་མ་
ཁྱབ་སྟེ། ཐེག་དམན་ཐུན་མོང་མ་ཡིན་པའི་སྡེ་སྣོད་ལ་དགོངས་པ་ཡིན་པའི་
ཕྱིར། དེ་ལྟར་མ་ཡིན་ན། སྲིད་པ་འཕོ་བའི་མདོ་ལས། མིང་ནི་གང་དང་གང་
གིས་སུ། །ཆོས་རྣམས་གང་དང་གང་བརྗོད་པ། །དེ་ལ་དེ་ནི་ཡོད་མ་ཡིན། །འདི་
ནི་ཆོས་རྣམས་ཆོས་ཉིད་དོ། །ཞེས་གསུངས་པའི་མདོ་དེ་ཆོས་ཅན། །ཐལ་ཕྱིར།
190

དྲང་ངེས་མཐའ་དཔྱོད།
དེ་བཞིན་དུ། འཇིག་རྟེན་དག་ན་ཀུན་རྫོབ་གང་ཅི་ཡོད། །དེ་ཀུན་ཐུབ་པས་ཞལ་
གྱིས་མི་བཞེས་ཏེ། །གཟིགས་ད་ང་གསན་ལ་བཞེད་པ་མི་མཛད་ན། །དེ་ནི་ཞལ་
གྱིས་མི་བཞེས་གང་གིས་འཛིན། །ཅེས་གསུངས་པའི་དོན་གྱི་སྡེ་ཚན་གྱི་མདོ་དེ་
ཆོས་ཅན། ཐལ་ཕྱིར། དེ་བཞིན་དུ། འདི་ན་དགེ་སློང་གཏུམ་བྱེད་ནི་ས་ལ་བརྟེན་
ཅིང་བསམ་གཏན་མི་བཞེད་དོ། །ཞེས་སོགས་ཀྱི་གཏུམ་བྱེད་ཀ་ཏྱཱ་ནའི་བུ་ལ་
གདམས་པའི་མདོ་ཆོས་ཅན། ཐལ་ཕྱིར། རྟགས་གསུམ་ཀ་གྲུབ་སྟེ། མདོ་ཚན་དེ་
གསུམ་པོ་ཉན་ཐོས་སྡེ་བ་ལ་གྲགས་པའི་མདོ་ཡིན་པའི་ཕྱིར། དེ་གསུམ་གྱི་རྩ་
བར་འདོད་མི་ནུས་ཏེ། དེ་གསུམ་གྱིས་གཟུང་འཛིན་རྫས་གཞན་གྱིས་སྟོང་པའི་
སྟོང་ཉིད་བསྟན་བྱའི་གཙོ་བོར་བྱས་ནས་བསྟན་པའི་ཕྱིར་ཏེ། བྱང་ས་ལས།
ཡིད་ཆེས་པའི་ལུང་གིས་ཀྱང་ཆོས་ཉིད་བརྗོད་དུ་མེད་པའི་ངོ་བོ་ཉིད་དུ་རིགས་་
པར་བྱ་སྟེ། བཅོམ་ལྡན་འདས་ཀྱིས་སྲིད་པ་འཕོ་བའི་མདོ་ལས། མིང་ནི་གང་
དང་གང་གིས་སུ། ཞེས་སོགས་གསུངས་པའི་ཕྱིར་དང་། དྲང་ངེས་རྣམ་འབྱེད་
ལས། དེའི་ཕྱིར། མིང་ནི་གང་དང་གང་གིས་སུ། ཞེས་སོགས་ཉན་ཐོས་སྡེ་པ་ལ་
གྲུབ་པའི་མདོ་ཡིན་ཡང་དེ་དག་གི་བཤད་པ་དང་དོན་ཁྱད་པར་མེད་པ་མིན་ཏེ།
དཔེར་ན། ཕལ་ཆེན་སྡེ་པའི་ལུང་ལས་རྩ་བའི་རྣམ་པར་ཤེས་པ་ཞེས་འབྱུང་བ་
འདི་བས་ཀུན་གཞི་ལ་བཤད་པ་བཞིན་ནོ། །ཞེས་གསུངས་པའི་ཕྱིར། ཁོ་ན་རེ།
འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་ཆོས་ཅན།
ཁྱོད་འཁོར་ལོ་དང་པོའི་ཆེད་དུ་བྱ་བའི་གདུལ་བྱ་ལས་དབང་པོ་རྟུལ་བར་ཐལ།
འཁོར་ལོ་དང་པོའི་ཆེད་དུ་བྱ་བའི་གདུལ་བྱ་དེ་མདོ་གཞན་གྱིས་ད་གོངས་པ་་་་
191

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
བཀྲལ་བ་ལ་མི་ལྟོས་པར་འཁོར་ལོ་དང་པོའི་དགོངས་པ་རྫོགས་པར་རྟོགས་་་་་
ནུས། ཁྱོད་འཁོར་ལོ་ཐ་མས་འཁོར་ལོ་དང་པོའི་དགོངས་པ་གསལ་བར་ཕྱེ་ནས་
སྟོན་དགོས་པའི་རིགས་ཅན་ཡིན་པའི་ཕྱིར། འདོད་མི་ནུས་ཏེ། འཁོར་ལོ་ཐ་
མའི་ཆེད་དུ་བྱ་བའི་གདུལ་བྱ་ཡིན་པའི་ཕྱིར་ཟེར། འོ་ན། འཁོར་ལོ་ཐ་མའི་
ཆེད་དུ་བྱ་བའི་གདུལ་བྱ་ཐེག་ཆེན་གྱི་རིགས་ཅན་ཆོས་ཅན། ཁྱོད་འཁོར་ལོ་
བར་བའི་ཆེད་དུ་བྱ་བའི་གདུལ་བྱ་ལས་དབང་པོ་རྟུལ་བར་ཐལ། འཁོར་ལོ་
བར་བའི་ཆེད་དུ་བྱ་བའི་གདུལ་བྱ་དེས་མདོ་གཞན་གྱིས་དགོངས་པ་བཀྲལ་བ་
ལ་མི་ལྟོས་པར་འཁོར་ལོ་བར་བའི་དགོངས་པ་རྫོགས་པར་རྟོགས་ནུས་པ་གང་་
ཞིག ཁྱོད་འཁོར་ལོ་ཐ་མས་འཁོར་ལོ་བར་བའི་དགོངས་པ་གསལ་བར་ཕྱེ་ནས་
སྟོན་དགོས་པའི་རིགས་ཅན་ཡིན་པའི་ཕྱིར། འདོད་མི་ནུས་ཏེ། འཁོར་ལོ་ཐ་
མའི་ཆེད་དུ་བྱ་བའི་གདུལ་བྱ་ཡིན་པའི་ཕྱིར། ཁྱབ་པ་ཁས། ཁོ་ན་རེ། འཁོར་ལོ་
ཐ་མས་རང་གི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་ལ་ཆོས་ཀྱི་་
བདག་མེད་ཕྲ་མོ་བསྟན་བྱའི་གཙོ་བོར་བྱས་ནས་བསྟན་པར་ཐལ། དེའི་ཆེད་དུ་
བྱ་བའི་གདུལ་བྱ་ཐེག་དམན་གྱི་རིགས་ཅན་ཡོད་པ་གང་ཞིག དེས་ཆོས་ཀྱི་
བདག་མེད་ཕྲ་མོ་བསྟན་པའི་ཕྱིར་ཟེར་ན། འཁོར་ལོ་དང་པོས་རང་གི་ཆེད་དུ་
བྱ་བའི་གདུལ་བྱ་བྱེ་བྲག་སྨྲ་བ་ལ་སྤྱི་མཚན་དངོས་མེད་དུ་བསྟན་བྱའི་གཙོ་བོར་
བྱས་ནས་བསྟན་པར་ཐལ། དེའི་ཆེད་དུ་བྱ་བའི་གདུལ་བྱར་གྱུར་པའི་བྱེ་བྲག་
སྨྲ་པ་ཡོད་པ་གང་ཞིག དེས་དེ་བསྟན་བྱའི་གཙོ་བོར་བྱས་ནས་བསྟན་པའི་ཕྱིར།
ཁྱབ་པ་ཁས། དང་པོ་གྲུབ་སྟེ། དེར་གྱུར་པའི་བྱེ་མདོ་གཉིས་ཀ་ཡོད་པའི་ཕྱིར།
192

དྲང་ངེས་མཐའ་དཔྱོད་
གཉིས་པ་གྲུབ་སྟེ། དེས་མདོ་སྡེ་བས་འདོད་པ་ལྟར་གྱི་སྤྱི་མཚན་དངོས་པོར་
མེད་ཅིང་། རང་མཚན་བདེན་གྲུབ་ཏུ་བསྟན་བྱའི་གཙོ་བོར་བྱས་ནས་བསྟན་
པའི་ཕྱིར། ཁ་ཅིག འཁོར་ལོ་ཐ་མའི་ཆེད་དུ་བྱ་པའི་གདུལ་བྱ་ཐེག་དམན་གྱི་
རིགས་ཅན་ཡོད་པ་མི་འཐད་དེ། དྲང་ངེས་རྣམ་འབྱེད་དང་འགལ་པའི་ཕྱིར་ཏེ།
དྲང་ངེས་རྣམ་འབྱེད་ལས། ཕུང་པོ་ལ་སོགས་པ་གཞན་དབང་དང་དེ་ལ་ཆོས་
ཀྱི་བདག་ཏུ་སྒྲོ་བཏགས་པ་ཀུན་བཏགས་དང་དེ་དེས་སྟོང་པ་ཆོས་ཀྱི་བདག་་་་
མེད་ཀྱི་ཡོངས་གྲུབ་ཏུ་འཇོག་པ་ཐེག་ཆེན་གྱི་མདོའི་དོན་དུ་དགོངས་འགྲེལ་་་་་
གྱིས་བཀྲལ་བའི་ཤུགས་ཀྱིས། ཕུང་པོའི་གཞན་དབང་གང་ཟག་གི་བདག་གི་
ཀུན་བཏགས་ཀྱིས་སྟོང་པ་གང་ཟག་གི་བདག་མེད་ཀྱི་ཡོངས་གྲུབ་ཏུ་འཇོག་་་་
པའི་ངོ་བོ་ཉིད་གསུམ་གྱི་རྣམ་བཞག་དེ་ཙམ་ཞིག་ཐེག་དམན་གྱི་མདོའི་དོན་དུ་
གོ་ནུས་ལ། དེའི་ཕྱིར་འཁོར་ལོ་དང་པོ་གསུངས་པའི་གདུལ་བྱ་ནི་གང་ཟག་གི་
བདག་མེད་ཀྱི་དབང་དུ་བྱས་པའི་མཚན་ཉིད་ངོ་བོ་ཉིད་མེད་པ་རྟོགས་པའི་་་་
སྣོད་དུ་རུང་ལ། ཆོས་ཀྱི་བདག་མེད་ཀྱི་དབང་དུ་བྱས་པའི་མཚན་ཉིད་ངོ་བོ་
ཉིད་མེད་པ་རྟོགས་པའི་སྣོད་དུ་མི་རུང་པ་ལ་གསུངས་པར་དགོངས་འགྲེལ་
གྱིས་ཤུགས་ཀྱིས་འགྲེལ་བས། ལེགས་པར་རྣམ་པར་ཕྱེ་པའི་ཆོས་འཁོར་ཐེག་པ་
ཐམས་ཅད་ལ་ཞུགས་པའི་ཆེད་དུ་གསུངས་པའི་དོན་ནི་དེའོ། །ཞེས་གསུངས་པ་
དང་འགལ་པའི་ཕྱིར་ཏེ། འགལ་ཚུལ་ཡང་། འཁོར་ལོ་ཐ་མ་ལ་ལྟོས་ནས་བདག་
མེད་གཉིས་དངོས་ཤུགས་ལ་གོ་ནུས་བར་གསུངས་པའི་དོན་དེ་འཁོར་ལོ་ཐ་་་་
མའི་ཆེད་དུ་བྱ་བའི་གདུལ་བྱ་ཐེག་པ་ཆེ་ཆུང་གཉིས་ཀའི་རིགས་ཅན་གཉིས་་་་་
193

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གང་རུང་གིས་གོ་ནུས་པ་ཡིན་ནམ། འོན་ཏེ། ཐེག་ཆེན་གྱི་རིགས་ཅན་གྱིས་ཆོས་
ཀྱི་བདག་མེད་ཀྱི་ཡོངས་གྲུབ་དངོས་སུ་གོ་དེའི་ཤུགས་ཀྱིས་ཐེག་དམན་གྱི་་་་་
རིགས་ཅན་གྱིས་གང་ཟག་གི་བདག་མེད་ཀྱི་ཡོངས་གྲུབ་སོ་སོར་གོ་བ་གང་ཡིན།
དང་པོ་ལྟར་ན། ཐེག་དམན་གྱི་རིགས་ཅན་གྱི་གདུལ་བྱས་ཆོས་ཀྱི་བདག་མེད་
དངོས་སུ་གོ་ནས་ཤུགས་ལ་གང་ཟག་གི་བདག་མེད་རྟོགས་པར་ཁས་ལེན་པའི་
སེམས་ཙམ་པ་དེ་བརྒྱ་བྱིན་མཐོང་པ་ལས་ངོ་མཚར་ཆེ། གཉིས་པ་ལྟར་ན། ལྷས་
བྱིན་གྱིས་ཆོས་ཀྱི་བདག་མེད་དངོས་སུ་གོ་བའི་ཤུགས་ཀྱིས་མཆོད་སྦྱིན་གྱིས་་་་་
གང་ཟག་གི་བདག་མེད་གོ་བར་འོས་པའི་དངོས་ཤུགས་ཀྱི་རྟོགས་པ་སྐྱེས་ཚུལ་་
འདི་ནི། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཐེག་དམན་གྱི་རིགས་ཅན་
ཡོད་པར་ཁས་ལེན་པའི་ཁྱེད་ཅག་ཁོ་ན་ལ་འོས་བའི་ཆོས་སྐད་ཡིན་གྱི་སེམས་་་
རྣལ་དུ་གནས་པ་སུ་ཞིག་གིས་ཁས་ལེན། རིགས་པའི་གནོད་བྱེད་ནི་འཁོར་ལོ་
ཐ་མའི་ཆེད་དུ་བྱ་བའི་གདུལ་བྱ་ཉན་ཐོས་ཀྱི་རིགས་ཅན་ཆོས་ཅན། ཁྱོད་
འཁོར་ལོ་ཐ་མའི་མདོ་ལ་ལྟོས་ནས་འཁོར་ལོ་བར་བའི་བསྟན་དོན་གྱི་གཙོ་བོར་
གྱུར་པའི་སྟོང་ཉིད་ཕྲ་མོ་དངོས་སུ་སྟོན་རུང་གི་གདུལ་བྱ་ཡིན་པར་ཐལ། ཁྱོད་
འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་ཡིན་པའི་ཕྱིར། འདོད་མི་ནུས་ཏེ།
ཐེག་དམན་གྱི་རིགས་ཅན་ཡིན་པའི་ཕྱིར། ཡང་། འཁོར་ལོ་ཐ་མ་ཆོས་ཅན། ཐེག་
དམན་གྱི་སྡེ་སྣོད་དུ་ཐལ། རང་གི་ཆེད་དུ་བྱ་བའི་གདུལ་བྱ་ཐེག་དམན་གྱི་
རིགས་ཅན་ལ་གཙོ་བོར་དགོངས་ནས་གསུངས་བའི་མདོ་ཡིན་པའི་ཕྱིར།
འདོད་ན། ཐེག་ཆེན་གྱི་སྡེ་སྣོད་ཡིན་པར་ཐལ། རང་གི་ཆེད་དུ་བྱ་བའི་གདུལ་བྱ་
194

དྲང་ངེས་མཐའ་དཔྱོད་
ཐེག་ཆེན་གྱི་རིགས་ཅན་ལ་གཙོ་བོར་དགོངས་ནས་གསུངས་པའི་མདོ་ཡིན་་་་་
པའི་ཕྱིར། སྔ་ཕྱི་གཉིས་ཀ་ལ་མ་ཁྱབ་ན། ཐེག་པ་ཆེ་ཆུང་གི་སྡེ་སྣོད་སོ་སོར་
གདུལ་བྱའི་ངོས་ནས་འཇོག་མི་རིགས་པར་འགྱུར་ལ། གཉིས་ཀ་ལ་འདོད་ན་ཧ་
ཅང་ཐལ་ལོ། །ཞེས་ཟེར་པ་མི་འཐད་དེ། ཁྱོད་ལྟར་ན། འཁོར་ལོ་ཐ་མའི་ཆེད་དུ་
བྱ་བའི་གདུལ་བྱ་དེས་ཆོས་ཀྱི་བདག་མེད་ཀྱི་ཡོངས་གྲུབ་ཐེག་ཆེན་གྱི་མདོའི་
དོན་དུ་དངོས་སུ་གོ་བའི་ཤུགས་ལ། གང་ཟག་གི་བདག་མེད་ཀྱི་ཡོངས་གྲུབ་
ཐེག་དམན་གྱི་མདོའི་དོན་དུ་གོ་ནུས་སམ་མི་ནུས། མི་ནུས་ན་སྔར་གྱི་དྲིས་པ་དེ་
རྣམས་འབྲེལ་མེད་ལ། ནུས་ན་དེའི་རྒྱུད་ལ་ཆོས་ཀྱི་བདག་མེད་ཀྱི་ཡོངས་གྲུབ་
ཐེག་ཆེན་གྱི་མདོའི་དོན་དུ་དངོས་སུ་གོ་བའི་ཤུགས་ལ། གང་ཟག་གི་བདག་
མེད་ཀྱི་ཡོངས་གྲུབ་ཐེག་དམན་གྱི་མདོའི་དོན་དུ་གོ་ནུས་པའི་བློ་གཅིག་ཡོད་་་་
པར་ཐལ། དམ་བཅའ་འཐད་པའི་ཕྱིར། འདོད་ན། དེའི་རྒྱུད་ལ་ཆོས་ཀྱི་བདག་
མེད་རྟོགས་པའི་ཤུགས་ལ་གང་ཟག་གི་བདག་མེད་རྟོགས་པའི་བློ་གཅིག་ཡོད་
པར་ཐལ་ལོ། །འདོད་ན། དེའི་རྒྱུད་ཀྱི་ཆོས་ཀྱི་བདག་མེད་རྟོགས་པའི་བློ་དེས་
གང་ཟག་གི་བདག་མེད་རྟོགས་པར་ཐལ་ལོ། །འདོད་ན། ཁས་ལེན་འདི་འདྲ་བ་
སེམས་རྣལ་དུ་མི་གནས་པ་ཁྱོད་ཀྱི་ཆོས་སྐད་དོ། །དེས་ན་འདིའི་གོ་ཚུལ་དེ་
དངོས་ཤུགས་ཀྱི་གོ་ཚུལ་མིན་གྱི། ཤུགས་ཀྱིས་ཅེས་བྱ་བ་ནི། རྣམ་འགྲེལ་ལས།
དོན་གྱིས་དེ་ནི་འཇིག་བློར་གྱུར། །ཅེས་པའི་ཐད་ཀྱི་རྣམ་བཤད་ལས། དོན་གྱི་
ཤུགས་ཀྱིས་སྒྲ་དེ་ནི་འཇིག་པར་རྟོགས་པའི་བློ་སྐྱེ་བར་འགྱུར་རོ། །ཞེས་
གསུངས་པའི་ཤུགས་དེ་ཡིན་ནོ། །རིགས་པའི་གནོད་བྱེད་ཡང་མི་འཐད་དེ།
195

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཁྱེད་ལྟར་ན། མདོ་དེའི་ཆེད་དུ་བྱ་བའི་གདུལ་བྱ་ཡིན་ན་མདོ་དེའི་བསྟན་དོན་
རྫོགས་པར་སྟོན་རུང་གི་གདུལ་བྱ་ཡིན་དགོས་པར་འགྱུར་ལ་དེ་ལ་གནོད་བྱེད་
བསྟན་ཟིན་པའི་ཕྱིར་དང་། ཐེག་པ་ཐུན་མོང་པའི་མདོ་ཡང་མེད་པར་ཁས་
ལེན་དགོས་པར་འགྱུར་རོ། །དེས་ན་དྲང་ངེས་རྣམ་འབྱེད་ཀྱི་ལུང་དོན་ཁོ་བོས་
བཤད་པར་བྱ་སྟེ། འཁོར་ལོ་ཐ་མའི་ཆེད་དུ་བྱ་བའི་གདུལ་བྱ་དེ་ལ་ཐེག་པ་
ཐམས་ཅད་ལ་ཡང་དག་པར་ཞུགས་པ་ཞེས་བརྗོད་པའི་རྒྱུ་མཚན་ཡོད་དེ།
འཁོར་ལོ་ཐ་མས་ཐེག་པ་ཆེ་ཆུང་གི་མདོ་གཉིས་ཀའི་དགོངས་པ་གཙོ་བོར་་་་་་
འགྲེལ་བ་ལ་ཞུགས་པས་དེ་ལ་དེ་ལྟར་བརྗོད་པའི་ཕྱིར། ། འཁོར་ལོ་ཐ་མས་
འཁོར་ལོ་དང་པོ་གཉིས་ཀྱི་དགོངས་པ་ཐུན་མོང་དུ་གཙོ་བོར་འགྲེལ་བ་ཡིན་ཏེ།
འཁོར་ལོ་ཐ་མར་ཕུང་པོ་ལ་སོགས་པ་གཞན་དབང་དང་དེ་ལ་གཟུང་འཛིན་་་་་
རྫས་ཐ་དད་པའི་ཆོས་ཀྱི་བདག་ཏུ་སྒྲོ་འདོགས་པ་ཀུན་བཏགས་དེ་དེས་སྟོང་པ་་
གཟུང་འཛིན་རྫས་གཞན་བཀག་པའི་ཆོས་ཀྱི་བདག་མེད་ཀྱི་ཡོངས་གྲུབ་ད་་་་་་
འཇོག་པའི་ངོ་བོ་ཉིད་གསུམ་གྱི་རྣམ་བཞག་ཐེག་ཆེན་གྱི་མདོའི་དོན་དུ་དངོས་་
སུ་བཀྲལ་ནས། ཕུང་པོ་ལ་སོགས་པ་གཞན་དབང་དང་དེ་ལ་གང་ཟག་གི་
བདག་ཏུ་སྒྲོ་འདོགས་པ་ཀུན་བཏགས་དེ་དེས་སྟོང་པ་གང་ཟག་གི་བདག་མེད་
ཀྱི་ཡོངས་གྲུབ་ཏུ་འཇོག་པའི་ངོ་བོ་ཉིད་གསུམ་གྱི་རྣམ་བཞག་ཐེག་དམན་གྱི་་་་
མདོའི་དོན་དུ་ཤུགས་ལ་གཙོ་བོར་འགྲེལ་བའི་ཕྱིར། དེ་ཡང་ཡིན་ཏེ། བཅོམ་
ལྡན་འདས་ཀྱིས་རྣམ་གྲངས་དུ་མར་ཕུང་པོ་རྣམས་ཀྱི་རང་གི་མཚན་ཉིད་ཀྱང་
བཀའ་སྩལ། ཞེས་སོགས་ཀྱི་སྐབས་སུ། འཁོར་ལོ་དང་པོར་གཟུགས་ནས་བྱང་
196

དྲང་ངེས་མཐའ་དཔྱོད་
ཕྱོགས་སོ་བདུན་གྱི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་
བཀའ་སྩལ། འཁོར་ལོ་བར་བར་གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ཅད་རང་གི་མཚན་ཉིད་ཀྱིས་མ་གྲུབ་པར་གསུངས་པ་གཉིས་སྒྲས་ཟིན་་་
ལྟར་ན་འགལ་ཡང་། འགལ་བ་མེད་དགོས་པས་འཁོར་ལོ་བར་བར་དེ་ལྟར་
གསུངས་པ་ཅི་ལ་དགོངས་ནས་གསུངས་པ་ཡིན་ཞེས་དངོས་སུ་ཞུས་ནས་་་་་་་
འཁོར་ལོ་དང་པོར་དེ་ལྟར་གསུངས་པ་ཅི་ལ་དགོངས་ནས་གསུངས་པ་ཡིན་་་་་
ཞེས་དོན་གྱིས་ཞུས་པ་ཡིན་པའི་ཕྱིར། དེ་དག་གི་ལན་གྱི་སྐབས་སུ་ཡང་། འཁོར་
ལོ་བར་བར་དེ་ལྟར་གསུངས་པ་དགོངས་གཞི་དགོས་པ་དངོས་ལ་གནོད་བྱེད་
གསུམ་གྱི་སྒོ་ནས་དྲང་དོན་དགོངས་པ་ཅན་དུ་གཙོ་བོར་དངོས་སུ་བཀྲལ་ནས།
འཁོར་ལོ་དང་པོར་དེ་ལྟར་གསུངས་པ་དྲང་དོན་དུ་གཙོ་བོར་ཤུགས་ལ་བཀྲ་
བའི་ཕྱིར། དེ་ལྟར་ཡང་དྲང་ངེས་རྣམ་འབྱེད་ལས། དེས་ནི་རང་གི་མཚན་ཉིད་
ཡོད་པ་སོགས་སུ་གསུངས་པ་ཡང་ཅི་ལ་དགོངས་ནས་གསུངས་པ་དོན་གྱིས་་་་་
ཞུས་སོ། །ཞེས་གསུངས་པའི་ཕྱིར། དེ་ཡང་ལན་གྱི་སྐབས་སུ། འདི་ལྟར་དེ་ནི་
མིང་དང་བརྡས་རྣམ་པར་བཞག་པའི་མཚན་ཉིད་ཡིན་གྱི་རང་གི་མཚན་ཉིད་་་་
ཀྱིས་རྣམ་པར་གནས་པ་ནི་མ་ཡིན་པས། ཞེས་པས་ཀུན་བཏགས་རང་གི་མཚན་
ཉིད་ཀྱིས་མ་གྲུབ་པར་བསྟན་ནས། འཁོར་ལོ་དང་པོའི་དངོས་ལ་གནོད་བྱེད་
དང་། འཁོར་ལོ་བར་བའི་དགོངས་གཞི་དེ་བསྟན། དེ་ནི་རྐྱེན་གཞན་གྱི་དབང་
གིས་བྱུང་བ་ཡིན་གྱི་ཞེས་སོགས་ཀྱིས་གཞན་དབང་བདེན་གྲུབ་དང་། རྣམ་པར་
དག་པའི་དམིགས་པ་གང་ཡིན་པ་དེ་ནི་དོན་དམ་པ་ཡིན་ལ། ཞེས་སོགས་ཀྱིས་
197

རྗེ་བཙུན་ཆོས་ཀྱི་རྒྱལ་མཚན་གྱི་གསུང་། །
གཞན་དབང་དང་ཡོངས་གྲུབ་བདེན་གྲུབ་ཏུ་བསྟན་ནས། འཁོར་ལོ་དང་བོའི་
དགོངས་གཞི་དང་། འཁོར་ལོ་བར་པའི་དངོས་ལ་གནོད་བྱེད་དེ་བསྟན། དེའི་
ཕྱིར་དེ་ནི་སྐྱེ་བ་ངོ་བོ་ཉིད་མེད་པ་ཉིད་ཅེས་བྱའོ། །ཞེས་སོགས་ཀྱིས་འཁོར་ལོ་
བར་བའི་དགོངས་གཞི་དང་། དེའི་དགོངས་པ་སྟེ་བཤད་པ་ཟབ་མོ་ཡང་དག་
པ་ཇི་ལྟ་བ་བཞིན་དུ་རབ་ཏུ་མི་ཤེས་ཏེ་ཆོས་དེ་ལ་མོས་ཀྱང་ཆོས་འདི་དག་་་་་་
ཐམས་ཅད་ནི་ངོ་བོ་ཉིད་མེད་པ་ཁོ་ན་ཡིན་ནོ། །ཆོས་འདི་དག་ཐམས་ཅད་ནི་མ་
སྐྱེས་པ་ཁོ་ནའོ། །མ་འགགས་པ་ཁོ་ནའོ། །གཟོད་མ་ནས་ཞི་བ་ཁོ་ནའོ། །རང་
བཞིན་གྱིས་ཡོངས་སུ་མྱ་ངན་ལས་འདས་པ་ཁོ་ན་ཞེས་ཆོས་ཀྱི་དོན་ལ་སྒྲ་ཇི་་་་་
བཞིན་པ་ཁོ་ནར་མངོན་པར་ཞེན་པར་བྱེད་དོ། །དེ་དག་གཞི་དེས་ན་ཆོས་
ཐམས་ཅད་ལ་མེད་པར་ལྟ་བ་དང་མཚན་ཉིད་མེད་པར་ལྟ་བ་ཐོབ་པར་འགྱུར་
ཏེ། མེད་པ་ལྟ་བ་དང་མཚན་ཉིད་མེད་བར་ལྟ་བ་ཐོབ་ནས་ཀྱང་ཆོས་ཐམས་
ཅད་ལ་མཚན་ཉིད་ཐམས་ཅད་ཀྱིས་སྐུར་བ་འདེབས་སྟེ། ཆོས་རྣམས་ཀྱི་ཀུན་
བཏགས་པའི་མཚན་ཉིད་ལ་ཡང་སྐུར་བ་འདེབས། ཆོས་རྣམས་ཀྱི་གཞན་གྱི་
དབང་གི་མཚན་ཉིད་དང་ཡོངས་སུ་གྲུབ་པའི་མཚན་ཉིད་ལ་ཡང་སྐུར་བ་
འདེབས་སོ། །དེ་ཅིའི་ཕྱིར་ཞེ་ན། དོན་དམ་ཡང་དག་འཕགས། འདི་ལྟར་གཞན་
གྱི་དབང་གི་མཚན་ཉིད་དང་ཡོངས་སུ་གྲུབ་པའི་མཚན་ཉིད་ཡོད་ན་ནི་ཀུན་་་་་
བཏགས་པའི་མཚན་ཉིད་ཀྱང་རབ་ཏུ་ཤེས་པར་འགྱུར་ན། དེ་ལ་གང་དག་
གཞན་གྱི་དབང་གི་མཚན་ཉིད་དང་ཡོངས་སུ་གྲུབ་པའི་མཚན་ཉིད་ལ་མཚན་་་་
ཉིད་མེད་པར་མཐོང་པ་དེ་དག་གིས་དེ་ཀུན་བཏགས་པའི་མཚན་ཉིད་ལ་ཡང་་
198

དྲང་ངེས་མཐའ་དཔྱོད།
སྐུར་བ་འདེབས་པ་ཡིན་པའི་ཕྱིར་ཏེ། དེ་ལྟ་བས་ན་དེ་དག་ནི་མཚན་ཉིད་རྣམ་
པ་གསུམ་ཆར་ལ་ཡང་སྐུར་བ་འདེབས་པ་ཞེས་བྱའོ། །ཞེས་པས་འཁོར་ལོ་བར་
བའི་དངོས་ལ་གནོད་བྱེད་དེ་བསྟན་པའི་ཕྱིར། ་་་་་་་་་་་་
ཤིང་རྟ་ཆེན་པོ་རྣམས་ཀྱི་དྲང་ངེས་ཀྱི་འདོད་ཚུལ་བཤད་པ།
གཉིས་པ་དྲང་ངེས་ཀྱི་འདོད་ཚུལ་ལ། སྤྱིར་མདོ་འདིའི་དོན་ལ་ཤིང་རྟ་
ཆེན་པོ་རྣམས་ཀྱི་བཞེད་པ་མི་འདྲ་བ་དུ་མ་བྱུང་སྟེ། འཕགས་པ་ཐོགས་མེད་
ཀྱིས་ཐེག་པ་ཆེན་པོའི་རིགས་ཅན་དུ་མ་རྗེས་སུ་བཟུང་པའི་ཕྱིར་དུ་རྣམ་པར་་་་
རིག་པ་ཙམ་གྱི་ཤིང་རྟའི་སྲོལ་ཕྱེ་བ་ལྟར་ན། མདོ་འདི་ལས་འཁོར་ལོ་གསུམ་གྱི་
དྲང་ངེས་འདི་ལྟར་དུ་ཕྱེ་བ་སྒྲ་ཇི་བཞིན་པ་དང་། མཐར་ཐུག་ཐེག་པ་གསུམ་དུ་
གསུངས་པ་རྣམས་སྒྲ་ཇི་བཞིན་པ་ཡིན་ལ། ཐོགས་མེད་ཀྱིས་རྒྱུད་བླ་མའི་འགྲེལ་
བར་བཀྲལ་བ་དང་། སངས་རྒྱས་སྐྱངས་དང་དཔལ་ལྡན་ཟླ་བས་མགོན་པོ་ཀླུ་
སྒྲུབ་ཀྱི་དགོངས་པ་བཀྲལ་བ་ལྟར་ན་མདོ་འདི་སྒྲ་ཇི་བཞིན་པ་མ་ཡིན་བའི་དྲང་
དོན་དང་། ཡུམ་རྒྱས་འབྲིང་བསྡུས་གསུམ་ངེས་དོན་གྱི་མདོར་བཞེད་ཅིང་
འདིར་བཤད་པའི་འཁོར་ལོ་གཉིས་པའི་མཚན་གཞིར་བཞེད་ལ། ཞི་མཚོ་ཡབ་
སྲས་ཀྱིས་མགོན་པོ་ཀླུ་སྒྲུབ་ཀྱི་དགོངས་པ་བཀྲལ་བ་ལྟར་ན་མདོ་སྡེ་དགོངས་་་་་
འགྲེལ་སྒྲ་ཇི་བཞིན་པ་མིན་ཡང་དེ་ཡུམ་རྒྱས་འབྲིང་བསྡུས་གསུམ་ངེས་དོན་གྱི་
མདོར་གཞུང་བཙུགས་ནས་སྒྲུབ་པའི་དབུ་མ་བའི་བཀར་བཞེད་པའི་ཕྱིར།
དེས་ན་སེམས་ཙམ་པའི་ལུགས་ལ། འཁོར་ལོ་དང་པོ་གཉིས་དྲང་དོན་གྱི་མདོ་
དང་། ཐ་མ་དེས་དོན་གྱི་མདོ་ཡིན་ཏེ། མདོ་སྡེ་དགོངས་འགྲེལ་ལས་འཁོར་ལོ་
199

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གསུམ་གྱི་དྲང་ངེས་འདིར་ལྟར་དུ་ཕྱེ་བ་སྒྲ་ཇི་བཞིན་པ་ཡིན་པའི་ཕྱིར། འཁོར་
ལོ་དང་པོར་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་གསུངས་པའི་ཡ་
དགོངས་གཞི་ཡོད་དེ། ཆོས་ཐམས་ཅད་ཡོད་པ་ཙམ་ལ་དགོངས་པའི་ཕྱིར།།
དགོས་པ་ཡོད་དེ། ཉན་ཐོས་ཀྱི་རིགས་ཅན་བྱེ་བྲག་སྨྲ་བ་དང་མདོ་སྡེ་པ་རྣམས་
རྗེས་སུ་བཟུང་བར་བྱ་བའི་ཆེད་ཡིན་པའི་ཕྱིར། དངོས་ལ་གནོད་བྱེད་ཡོད་དེ་
ཀུན་བཏགས་རང་གི་མཚན་ཉིད་ཀྱིས་མ་གྲུབ་པའི་ཕྱིར། དེ་བཞིན་དུ། འཁོར་
ལོ་བར་བར། ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་པར་གསུངས་
པའི་དགོངས་གཞི་ཡོད་དེ། ཀུན་བཏགས་མཚན་ཉིད་ངོ་བོ་ཉིད་མེད་པ་དང་།
གཞན་དབང་སྐྱེ་བ་ངོ་བོ་ཉིད་མེད་པ་དང་ཡོངས་གྲུབ་དོན་ད་མ་པ་ངོ་བོ་ཉིད་་་་
མེད་པ་གསུམ་ལ་དགོངས་ནས་དེ་ལྟར་གསུངས་པའི་ཕྱིར། དགོས་པ་ཡོད་དེ།
ཐེག་ཆེན་གྱི་རིགས་ཅན་གྱི་སེམས་ཙམ་པ་དབང་རྣོན་རྣམས་རྗེས་སུ་བཟུང་་་་་
བར་བྱ་བའི་ཆེད་ཡིན་པའི་ཕྱིར། དངོས་ལ་གནོད་བྱེད་ཡོད་དེ། གཞན་དབང་
དང་ཡོངས་གྲུབ་བདེན་པར་གྲུབ་པའི་ཕྱིར། དེ་བཞིན་དུ་འཁོར་ལོ་བར་བར་
ཆོས་ཐམས་ཅད་སྐྱེ་བ་མེད་པ་སོགས་སུ་གསུངས་པའི་དགོངས་གཞི་ཡོད་དེ།
ཀུན་བཏགས་དང་ཡོངས་གྲུབ་ལ་དགོངས་ནས་དེ་ལྟར་གསུངས་པའི་ཕྱིར།
དགོས་པ་སྔར་བཞིན་ནོ། །དངོས་ལ་གནོད་བྱེད་ཡོད་དེ། གཞན་དབང་རང་གི་
རྒྱུ་རྐྱེན་ལ་བརྟེན་ནས་སྐྱེས་པའི་ཕྱིར། འཁོར་ལོ་ཐ་མ་གཉིས་ལ་དྲང་དོན་གྱི་
མདོ་ཡིན་མིན་གྱི་ཁྱད་པར་ཡོད་ཀྱང་དེ་གཉིས་དགོངས་པ་གཅིག་སྟེ། འཁོར་ལོ་
བར་བ་དྲང་དོན་གྱི་མདོ་ཡིན་ཡང་རྣམ་པར་མི་རྟོག་པའི་ཡེ་ཤེས་ཀྱི་དམིགས་པ་
200.

། དྲང་ངེས་མཐའ་དཔྱོད།
འགྱུར་བ་མེད་པའི་ཡོངས་གྲུབ་ཀྱིས་བསྡུས་པའི་སྟོང་ཉིད་རྒྱས་པར་གཏན་ལ་་་
འབེབས་པས་མདོ་སྡེ་རྣམས་ཀྱི་གཙོ་བོ་ཡིན་པའི་ཕྱིར། དེ་གཉིས་སེམས་ཙམ་གྱི་
བཀར་མཚུངས་ཀྱང་དེ་གཉིས་ཀྱི་ཆེད་དུ་བྱ་བའི་གདུལ་བྱ་ལ་དབང་པོ་རྣོ་རྟུལ་
གྱི་ཁྱད་པར་ཡོད་དེ། འཁོར་ལོ་བར་བའི་ཆེད་དུ་བྱ་བའི་གདུལ་བྱ་སེམས་ཙམ་
པ་དེས་མདོ་གཞན་གྱིས་དགོངས་པ་བཀྲལ་བ་ལ་མི་ལྟོས་པར་མཚན་ཉིད་མེད་་
པའི་ཆོས་འཁོར་གྱི་དགོངས་པ་རྫོགས་པར་རྟོགས་ཤིང་སྒྲ་ཇི་བཞིན་པར་མ་་་་་
འཛིན་པའི་ཕྱིར། རྒྱས་འབྲིང་བསྡུས་གསུམ་ལས་གཞན་དབང་དང་ཡོངས་གྲུབ་
བདེན་མེད་དུ་ཡང་བསྟན། བདེན་གྲུབ་ཏུ་ཡང་བསྟན་ཏེ། བདེན་མེད་དུ་སྒྲས་
ཟིན་ལ་བསྟན། བདེན་གྲུབ་ཏུ་བསྟན་བྱའི་གཙོ་བོར་བྱས་ནས་བསྟན་པའི་ཕྱིར།
དབུ་སེམས་ཀྱི་ཤིང་རྟ་ཆེན་པོ་རྣམས་ཡུམ་གྱི་མདོའི་དྲང་ངེས་ཀྱི་ཁྱད་པར་མི་་་
འདྲ་ཡང་། དེ་གྲུབ་དོན་གཉིས་པའི་སྐབས་ནས་བསྟན་པའི་འཁོར་ལོ་གཉིས་
པའི་མཚན་གཞིར་བཞེད་པ་ལ་ཁྱད་པར་མེད་དེ། འཕགས་པ་ཐོགས་མེད་ཀྱིས་
རྣམ་པར་རིག་པ་ཙམ་གྱི་ཤིང་རྟའི་སྲོལ་ཕྱེ་བ་རྗེས་འབྲང་གི་སེམས་ཙམ་་་་་་་
རྣམས་ཀྱིས་དྲང་དོན་ཀྱི་མདོ་དང་། འདིར་བཤད་པའི་འཁོར་ལོ་གཉིས་པའི་
མཚན་གཞིར་བཞེད། ཀླུ་སྒྲུབ་ཀྱི་རྗེས་འབྲང་གི་ཐལ་འགྱུར་པ་རྣམས་དང་། །
རང་རྒྱུད་པ་དག་གིས་གྲུབདོན་གཉིས་པའི་སྐབས་ནས་བསྟན་པའི་འཁོར་ལ་་་་
གཉིས་པའི་མཚན་གཞིར་བཞེད་ཅིང་། ངེས་དོན་གྱི་མདོར་བཞེད་དོ། །བོད་ཁ་
ཅིག དབུ་མ་པ་གང་གི་སྐབས་སུ་ཡང་འཁོར་ལོ་དང་པོ་གཉིས་དྲང་དོན་དང་
ཐ་མ་ངེས་དོན་དུ་བཞེད་དེ། དགོངས་འགྲེལ་ལས་གསུངས་པ་འདི་སྒྲ་ཇི་བཞིན་
201

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པ་ཡིན་པའི་ཕྱིར། འཁོར་ལོ་ཐ་མའི་མཚན་གཞིར་མདོ་སྡེ་དགོངས་འགྲེལ་དེ་
བཞིན་གཤེགས་པའི་སྙིང་པོའི་མདོ་འཕགས་པ་དཔལ་འཕྲེང་གི་མདོ་གཟུངས་་
རྒྱལ་གྱི་མདོ་རྣམས་ཡིན་ཞེས་ཟེར། ཁ་ཅིག མདོ་དེ་དག་གིས་དོན་དམ་བདེན་
པ་སྒྲུབ་པ་རང་དབང་བའི་རྟག་པ་དང་། ཀུན་བཏགས་དང་གཞན་དབང་
འཁྲུལ་བའི་བློས་རློམས་ནས་བཞག་ཅིང་རང་གི་ངོ་བོས་གྲུབ་པ་ཅུང་ཟད་ཀྱང་
མེད་དོ། །ཁྱད་པར་དུ་ཕྱི་མ་ཉིད་ཤེར་ཕྱིན་གྱི་མདོ་ལས་བསྟན་བྱའི་གཙོ་བོར་
བྱས་ནས་བསྟན་པར་འདོད་པ་མི་རིགས་ཏེ། མདོ་སྡེ་དགོངས་འགྲེལ་དུ་གཞན་
དབང་དང་ཡོངས་གྲུབ་བདེན་པར་གྲུབ་པ་དང་། མཐར་ཐུག་ཐེག་པ་གསུམ་དུ་
གྲུབ་པར་བསྟན་ལ། དེ་བཞིན་གཤེགས་པའི་སྙིང་པོའི་མདོ་ལ་སོགས་པར་ཆོས་
ཐམས་ཅད་བདེན་པས་སྟོང་ཞིང་དྲི་མ་རྣམས་གློ་བུར་པ་ཡིན་པ་དང་། མཐར་
ཐུག་ཐེག་པ་གཅིག་ཏུ་གྲུབ་པར་བསྟན་པ་ཐེག་པ་ཆེན་པོའི་རྒྱུད་བླ་མས་ལེགས་
པར་བསྒྲུབས་པའི་ཕྱིར། གཞན་ཡང་། དེ་བཞིན་གཤེགས་པའི་སྙིང་པོའི་མདོ་
ལས་དོན་དམ་བདེན་པ་བདེན་གྲུབ་ཏུ་བསྟན་པར་རྒྱུད་བླ་མས་འགྲེལ་བ་ནས་་་
བཤད་པ་མི་འཐད་དེ། གནས་ལུགས་ཀྱི་དོན་རྟོགས་ཚུལ་རྒྱུད་བླ་མའི་འགྲེལ་
བར་ཤེར་ཕྱིན་གྱི་མདོ་ལ་ཞལ་འཕངས་མཛད་པ་གང་ཞིག ཤེར་ཕྱིན་གྱི་མདོ་
ལས་རང་སྟོང་འབའ་ཞིག་གསུངས་པའི་ཕྱིར། ཁ་ཅིག མདོ་སྡེ་དགོངས་འགྲེལ་
སྒྲ་ཇི་བཞིན་པར་ཁས་བླངས་ནས། རྒྱས་འབྲིང་བསྡུས་གསུམ་འཁོར་ལོ་ཐ་མ་
དང་། མདོ་སྡེ་དགོངས་འགྲེལ་འཁོར་ལོ་བར་བ་ཡིན་ཟེར་ན་མི་འཐད་དེ།
འཁོར་ལོ་བར་བའི་སྐབས་སུ། ཐེག་པ་ཆེན་པོ་ལ་ཡང་དག་པར་ཞུགས་པ་
202

། དྲང་ངེས་མཐའ་དཔྱོད་ལ་ང་
རྣམས་ལ་སྟོང་པ་ཉིད། སྨོས་པའི་རྣམ་པས། ཞེས་དང་། ཐ་མའི་སྐབས་སུ་ཐེག་
པ་ཐམས་ཅད་ལ་ཡང་དག་པར་ཞུགས་པ་རྣམས་ལ་ལེགས་པར་རྣམ་པར་ཕྱེ་བ།
ཞེས་སོགས་དང་། ཡུམ་རྒྱས་པ་ལས། དེའི་ཚེ་ལྷའི་བུ་བརྒྱ་སྟོང་ཚད་མེད་པ་ནམ་
མཁལ་ལ་མེ་ཏོག་གཏོར་ནས་སྐད་མཐུན་པར་འདི་སྐད་དུ་ཀྱེ་ཀྱེ་བདག་ཅག་ལ་་
སོགས་པ་ནི། དེང་འཛམ་བུའི་གླིང་དུ་ཆོས་ཀྱི་འཁོར་ལོ་གཉིས་པ་བསྐོར་བ་
མཐོང་ངོ་། །ཞེས་གསུངས་པའི་ཕྱིར། ཁོ་ན་རེ། སྐྱོན་མེད་དེ། ཆོས་ཀྱི་འཁོར་ལོ་
གཉིས་པ་ཞེས་པ་སྐབས་དང་པོའི་ཤེར་ཕྱིན་གྱི་མདོ་ལ་དགོངས་པའི་ཕྱིར་ཟེར་
བ་མི་འཐད་དེ། འགྲེལ་ཆེན་ལས་ཀྱང་། ཆོས་ཀྱི་འཁོར་ལོ་གཉིས་པ་ཞེས་པ་ནི་
དང་པོར་ཝ་ར་ཎ་སིར་ཆོས་ཀྱི་འཁོར་ལོ་བསྐོར་བ་ལ་བལྟོས་པའོ། །ཞེས་
གསུངས་བའི་ཕྱིར། ཐལ་འགྱུར་བ་རྣམས་ཀྱིས་ནི། འཁོར་ལོ་ཐ་མ་ལ་དྲང་དོན་
གྱི་མདོ་ཁོ་ན་དང་། བར་བ་ལ་ངེས་དོན་གྱི་མདོ་དང་། དང་པོ་ལ་དྲང་ངེས་ཀྱི་ཆ་
གཉིས་སུ་བཞེད་དེ། མིག་སོགས་བསྟན་པའི་འཁོར་ལོ་དང་བོའི་མདོ་རྣམས་
དྲང་དོན་གྱི་མདོ་དང་། – གང་ཟག་དང་ཆོས་རང་གི་མཚན་ཉིད་ཀྱིས་མ་གྲུབ་
པའི་སྟོང་ཉིད་ཕྲ་མོ་དངོས་སུ་སྟོན་པའི་འཁོར་ལོ་དང་པོའི་མདོ་རྣམས་ངེས་་་་་
དོན་གྱི་མདོར་བཞེད་པའི་ཕྱིར་དང་། འཁོར་ལོ་དང་པོ་བསྐོར་བའི་ཚེ་ཡང་ལྔ་
སྡེ་དང་ལྷ་བརྒྱད་ཁྲི་སོགས་ཀྱིས་ཀྱང་གང་ཟག་གི་བདག་མེད་དང་ཕུང་པོ་རང་
གི་མཚན་ཉིད་ཀྱིས་མ་གྲུབ་པའི་སྟོང་ཉིད་ཕྲ་མོ་མངོན་སུམ་དུ་རྟོགས་པར་་་་་
བཞེད་པའི་ཕྱིར། འཁོར་ལོ་དང་པོའི་མདོས་སྟོང་ཉིད་ཕྲ་མོ་བསྟན་པ་དང་།
ཉན་ཐོས་ཀྱི་མཐོང་ལམ་མ་ཐོབ་པ་ལ་སྟོང་ཉིད་ཕྲ་མོ་མངོན་སུམ་དུ་རྟོགས་པའི་
203

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཡེ་ཤེས་ཐོབ་དགོས་པར་དབུ་མ་ཐལ་འགྱུར་པས་བཞེད་པའི་ཕྱིར་ཏེ། དེ་ལྟར་
དུ་རིགས་པ་དྲུག་ཅུ་པ་དང་རིན་ཆེན་འཕྲེང་པར་ཐེག་དམན་ཐུན་མོང་མ་ཡིན་་་
པའི་མདོ་ལས་སྟོང་ཉིད་ཕྲ་མོ་བསྟན་པ་དང་། དགྲ་བཅོམ་པའི་འབྲས་བུ་ཐོབ་
པ་ལ་སྟོང་ཉིད་ཕྲ་མོ་མངོན་སུམ་དུ་རྟོགས་པའི་ཡེ་ཤེས་ཐོབ་པ་སྔོན་དུ་འགྲོ་་་་
དགོས་པར་གསུངས་པའི་ཕྱིར། སློབ་དཔོན་ལེགས་ལྡན་འབྱེད་ལ་སོགས་པས་
དང་པོར་རང་རྒྱུད་ཀྱི་ཚུལ་བརྟེན་པའི་སྟོང་ཉིད་ཀྱི་དོན་རྟོགས་པའི་ཚུལ་རིང་
དུ་འདྲིས་པར་བྱས་ཤིང་རྒྱུད་སྨིན་པ་ན། དེ་མ་ཐག་ཏུ་སྟོང་ཉིད་ཕྲ་མོ་ཐུགས་སུ་
ཆུད་པར་བཞེད་པའི་སྐྱེས་བུ་ཆེན་བོ་རྣམས་ཀྱི་ཟེར་ཟློས་ཙམ་ལ་བརྟེན་ནས་་་་
ཐེག་དམན་འཕགས་པ་ལ་སྟོང་ཉིད་ཕྲ་མོ་རྟོགས་པ་མེད་པར་སྨྲ་བ་མི་འཐད་དེ།
དེ་ལྟར་སྨྲ་བ་ཝ་སྐྱེས་གླང་བོ་ཆེ་ལ་སྟོབས་འགྲན་པ་དང་མཚུངས་ཤིང་།
འཕགས་པའི་སྤངས་རྟོགས་ལ་སྐུར་བ་འདེབས་པ་ཡིན་པའི་ཕྱིར། རང་རྒྱུད་
པའི་ལུགས་འོག་ཏུ་འཆད་དོ།།
བག་ལ་དེའི་དོན་ཇི་ལྟར་འགྲེལ་བའི་ཚུལ་བཤད་པ།
གཉིས་པ་དེའི་དོན་ཇི་ལྟར་འགྲེལ་བའི་ཚུལ་ནི། དེ་ཙམ་ཞིག་ཏུ་ནི་ཕུང་བོ་
ལ་སོགས་པ་ཡོད་པས་དེར་ཡོད་པར་འཛིན་པ་སྒྲོ་འདོགས་མིན་གྱི། ཕུང་སོགས་
ངོ་བོ་དེར་རང་གི་མཚན་ཉིད་ཀྱིས་ཡོད་པར་འཛིན་པ་སྒྲོ་འདོགས་སོ། །ཞེས་
སོགས་ཀྱི་སྐབས་སུ་དགག་བཞག་སྤོང་གསུམ་ལས། དང་པོ་ནི། ཁ་ཅིག
གཟུགས་གཟུགས་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་
པར་རྟོགས་པ་ལ་བརྟེན་ནས་རྣམ་རིག་ཙམ་དུ་འཇུག་པ་མི་འཐད་དེ། རྣམ་
204

དྲང་ངེས་མཐའ་དཔྱོད་དེ
རིག་ཙམ་དུ་འཇུག་པ་ལ་གཟུགས་གཟུགས་འཛིན་དབང་ཤེས་དང་རྫས་གཞན་
གྱིས་སྟོང་པར་རྟོགས་དགོས་པ་གང་ཞིག་གཟུགས་གཟུགས་འཛིན་རྟོག་པའི་་་་་
ཞེན་གཞིར་རང་གི་མཚན་ཉིད་ཀྱིས་མ་གྲུབ་པར་རྟོགས་ན་གཟུགས་གཟུགས་་་་
འཛིན་དབང་ཤེས་དང་རྫས་གཞན་གྱིས་སྟོང་པར་རྟོགས་པས་མ་ཁྱབ་པའི་་་་་༌
ཕྱིར། ཟེར་བ་མི་འཐད་དེ། གཟུང་འཛིན་རྫས་གཞན་གྱིས་སྟོང་པར་རྟོགས་པ་
ལ་བརྟེན་ནས་གཟུང་འཛིན་རྫས་ཐ་དད་དུ་སྣང་བའི་ཤེས་པ་འཁྲུལ་ཤེས་སུ་་་་
རྟོགས་པ་དེ་འབྱུང་བ་གང་ཞིག གཟུངས་འཛིན་རྫས་ཐ་དད་དུ་སྣང་བའི་ཤེས་
པ་འཁྲུལ་ཤེས་སུ་རྟོགས་པའི་གང་ཟག་ཡིན་ན། གཟུགས་གཟུགས་འཛིན་རྟོག་
པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པར་ངེས་པའི་གང་ཟག་ཡིན་་
དགོས་པའི་ཕྱིར། རྟགས་འབུད་། ཁ་ཅིག མདོ་སྡེ་བས་རྗེས་དཔག་ཚད་མའི་
གཞལ་བྱ་སྤྱི་མཚན་རང་གི་མཚན་ཉིད་ཀྱིས་མ་གྲུབ་པར་རྟོགས་ཏེ། དེ་སྤྱི་
མཚན་རང་གི་མཚན་ཉིད་ཀྱིས་མ་གྲུབ་པར་རྟོགས་པའི་ཕྱིར་ཏེ། དེས་སྤྱི་མཚན་
རང་མཚན་མ་ཡིན་པར་རྟོགས་པའི་ཕྱིར་ཏེ། དེས་དེ་དངོས་པོ་མ་ཡིན་པར་
རྟོགས་པའི་ཕྱིར་ཏེ། དེས་དེ་དངོས་མེད་དུ་རྟོགས་པའི་ཕྱིར། ཞེས་ཟེར་ན། མདོ་
སྡེ་བས་རང་གི་མཚན་ཉིད་ཀྱིས་གྲུབ་པ་དང་། རང་མཚན་དོན་གཅིག་ཏུ་ཁས་
ལེན་པར་ཐལ། དེས་སྤྱི་མཚན་རང་གི་མཚན་ཉིད་ཀྱིས་མ་གྲུབ་པར་རྟོགས་པའི་
ཕྱིར། འདོད་ན། དེས་གཟུགས་གཟུགས་ཞེས་པའི་སྒྲ་འཇུག་པའི་འཇུག་གཞིར་
རང་མཚན་དུ་ཁས་ལེན་པར་ཐལ། དེས་དེར་རང་གི་མཚན་ཉིད་ཀྱིས་གྲུབ་པར་
ཁས་ལེན་པའི་ཕྱིར་ཏེ། དོན་སྨྲ་གཉིས་ཀྱིས་གཟུགས་གཟུགས་ཞེས་པའི་སྒྲ་

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འཇུག་པའི་འཇུག་གཞིར་རང་གི་མཚན་ཉིད་ཀྱིས་མ་གྲུབ་ན་དེ་དག་ཡོད་པར་
འཇོག་མི་ཤེས་པའི་ཕྱིར་ཏེ། དྲང་ངེས་རྣམ་འབྱེད་ལས། དོན་སྨྲ་གཉིས་ཀྱིས་
གཟུགས་སོགས་རྟོག་པའི་ཞེན་གཞི་དང་བརྡ་འདོགས་པའི་གནས་སུ་རང་་་་་་
མཚན་གྱིས་གྲུབ་པ་ཁེགས་ན་དེ་དག་ཡོད་པར་འཇོག་མི་ཤེས་ཏེ་ཚད་མ་པ་ལ་་་
གྲགས་པའི་རང་མཚན་ནི་མིན་ནོ། །ཞེས་གསུངས་པའི་ཕྱིར། འདོད་ན་བཀག་
ཟིན། གཞན་ཡང་། དེས་སྤྱི་མཚན་རང་གི་མཚན་ཉིད་ཀྱིས་གྲུབ་པར་ཁས་ལེན་
པར་ཐལ། དེས་གཟུགས་གཟུགས་ཞེས་པའི་སྒྲ་འཇུག་པའི་འཇུག་གཞིར་རང་
གི་མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར་ཏེ། དྲང་ངེས་རྣམ་འབྱེད་ལས།
གང་ལ་བརྡ་འདོགས་པའི་དངོས་ཀྱི་ཡུལ་དེ་དོན་དེའི་ངོ་བོར་རང་མཚན་གྱིས་་་
གྲུབ་ན་བརྡ་འབྲེལ་བྱས་པ་ལ་མི་ལྟོས་པར་མིང་གི་བློ་སྐྱེ་བ་སོགས་ཀྱི་སྐྱོན་ཡོད་་་་
མོད་ཀྱང་། གཟུགས་སོགས་བརྡ་འདོགས་པའི་གནས་དང་རྟོག་པའི་ཞེན་གཞི་
ཡིན་པ་དེ་རང་གི་མཚན་ཉིད་ཀྱིས་གྲུབ་པ་ལ་སྐྱོན་དེར་མི་འགྱུར་རོ་ཞེས་ཉན་
ཐོས་ཀྱི་སྡེ་པ་དག་སྨྲ་མོད་ཀྱང་དོན་འདྲའོ། །ཞེས་གསུངས་པའི་ཕྱིར། གཞན་
ཡང་། 
དེས་དེ་རང་གི་མཚན་ཉིད་ཀྱིས་གྲུབ་པར་ཁས་ལེན་པར་ཐལ། དེས་དེ་
ཆོས་བདག་ཏུ་ཁས་ལེན་པའི་ཕྱིར་ཏེ། ཆོས་བདག་གྲུབ་མཐའ་ཁས་ལེན་པའི་
རང་སྡེའི་གྲུབ་མཐའ་སྨྲ་བའི་གང་ཟག་གཅིག་ཡོད་པའི་ཕྱིར་ཏེ། དྲང་ངེས་རྣམ་
འབྱེད་ལས། དེའི་ཆོས་བདག་གྲུབ་མཐས་ཡོད་པར་ཁས་ལེན་ན་གང་ཟག་གི་
བདག་མེད་རྟོགས་པ་འོང་ས་མེད་པས། འཇུག་འགྲེལ་ལས་ཀྱང་། ཆོས་ལ་
བདག་ཏུ་འཛིན་པ་མི་འདོར་ན་གང་ཟག་གི་བདག་མེད་མི་རྟོགས་པར་་་་་
206

དྲང་ངེས་མཐའ་དཔྱོད་
གསུངས་སོ། །ཞེས་གསུངས་པ་དང་། སྟོང་ཐུན་ལས། བྱེ་བྲག་སྨྲ་བ་དང་མདོ་སྡེ་
པ་གཉིས་ཀྱི་ལུགས་ལ་ཐེག་པ་ཆེན་པོ་བཀར་མི་འདོད་ཅིང་། ཐེག་དམན་གྱི་སྡེ་
སྣོད་ལས་ཆོས་ཀྱི་བདག་མེད་བསྟན་པར་ཡང་མི་བཞེད་པས། ཆོས་ཀྱི་བདག་
མེད་དང་དེ་གོམས་པའི་སྟོབས་ཀྱིས་ཤེས་སྒྲིབ་སྤོང་བ་སོགས་ཀྱི་རྣམ་བཞག་མི་ས་
བཞེད་ལ། ཞེས་གསུངས་པའི་ཕྱིར། གཞན་ཡང་། དེས་ཆོས་བདག་ཁས་ལེན་
པར་ཐལ། དེས་གཟུགས་བདེན་གྲུབ་ཏུ་ཡང་ཁས་ལེན། གཟུགས་ཕྱི་རོལ་དོན་དུ་
ཡང་ཁས་ལེན། དེས་གཟུགས་རང་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་གྲུབ་པར་ཁས་ལེན་པ་གང་ཞིག 
དེ་དག་ལས་གཞན་པའི་ཆོས་བདག་
གི་ཐ་སྙད་མ་གསུངས་པའི་ཕྱིར། གཉིས་པ་རང་ལུགས་ལ། མདོ་སྡེ་པ་དེ་
གཟུགས་སོགས་ཀྱི་ཆོས་ཐམས་ཅད་ངོ་བོ་དང་ཁྱད་པར་དུ་བཏགས་པའི་་་་་་
བོར་རང་གི་མཚན་ཉིད་ཀྱིས་གྲུབ་པ་འགོག་པའི་ཕྱོགས་སྔ་སྨྲ་བ་པོ་ཡིན་ཞིང་།
དེས་གཟུགས་སོགས་འདུས་བྱས་དང་འདུས་མ་བྱས་ཀྱི་ཆོས་ཐམས་ཅད་རང་་་་
གི་མཚན་ཉིད་ཀྱིས་གྲུབ་པར་ཁས་ལེན་ཏེ། དེ་དག་རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར་ཏེ་ཆོས་ཐམས་་་་་་
ཅད་དེར་རང་གི་མཚན་ཉིད་ཀྱིས་མ་གྲུབ་ན་དེས་དེ་དག་ཡོད་པར་འཇོག་མ་་་་
ཤེས་པའི་ཕྱིར་ཏེ། དྲང་ངེས་རྣམ་འབྱེད་ལས། གཟུགས་སོགས་རྟོག་པའི་ཞེན་
གཞི་དང་བརྡ་འདོགས་པའི་གནས་སུ། ཞེས་སོགས་གསུངས་བའི་ཕྱིར། གསུམ་
པ་རྩོད་པ་སྤོང་པ་ལ། ཁོ་ན་རེ། མདོ་སྡེ་བས་གཟུགས་སོགས་ངོ་བོ་དང་ཁྱད་
པར་གྱི་ཐ་སྙད་ཀྱི་གཞིར་རང་གི་མཚན་ཉིད་ཀྱིས་གྲུབ་པར་སྣང་བ་དེ་རང་གི་་་
207

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མཚན་ཉིད་ཀྱིས་གྲུབ་པར་ཁས་ལེན་པར་ཐལ། དེས་ཆོས་ཐམས་ཅད་རང་གི་
མཚན་ཉིད་ཀྱིས་གྲུབ་པར་ཁས་ལེན་པའི་ཕྱིར། འདོད་ན། སྟོང་ཐུན་ལས།
གཟུགས་སོགས་ངོ་བོ་དང་ཁྱད་པར་གྱི་གཞིར་རང་གི་མཚན་ཉིད་ཀྱིས་གྲུ་་་་་
པར་རྟོག་པ་ལ་སྣང་བའི་སྣང་བ་ཙམ་ནི་རང་གི་མཚན་ཉིད་ཀྱིས་མ་གྲུབ་པའི་ས་
སྒྲོ་བཏགས་སུ་མདོ་སྡེ་བས་ཀྱང་གྲུབ་ཟིན་ཅིང་། ཞེས་དང་། དེ་ཡང་མདོ་སྡེ་པ་
དག་གི་ལུགས་ལ་སྔོན་པོ་གཟུགས་ཡིན་པར་རང་གི་མཚན་ཉིད་ཀྱིས་གྲུབ་ཅིང་།
སྔོན་པོ་གཟུགས་ཡིན་པ་དེ་ཉིད་སྔོན་པོ་གཟུགས་སོ་སྙམ་པའི་རྟོག་པའི་ཞེན་་་་་
ཡུལ་ཡིན་ཡང་དེ་དེ་འདྲ་བའི་རྟོག་པའི་ཞེན་ཡུལ་ཡིན་པ་རང་གི་མཚན་ཉིད་་་་
ཀྱིས་མ་གྲུབ་པའི་སྒྲོ་བཏགས་ཡིན་ལ། ཞེས་དང་། ཐལ་འགྱུར་པའི་ལུགས་
འཆད་པ་ན། མདོ་སྡེ་བའི་ལུགས་ལ་རང་ངོས་ནས་གྲུབ་པ་ཙམ་གྱིས་རང་གི་
མཚན་ཉིད་ཀྱིས་གྲུབ་པར་མི་འགྲོ་ཡི། ཞེས་སོགས་གསུངས་པ་མི་འཐད་པར་
ཐལ། འདོད་པའི་ཕྱིར་ཟེར་ན་མ་ཁྱབ་སྟེ། ཐལ་འགྱུར་བའི་སྐབས་སུ། འཇུག་
པའི་ཊཱིཀ་ཆེན་ལས། སངས་རྒྱས་ཀྱི་མངོན་སུམ་ལ་ཤུགས་རྟོགས་མི་རུང་པས་
སྣང་ནས་མཁྱེན་དགོས་སོ། །ཞེས་དང་། མི་སྣང་ཡང་རྟོགས་པའི་ཤུགས་རྟོགས་
སངས་རྒྱས་ལ་བཞག་ཏུ་མེད་པས། ཞེས་གསུངས་པ་མི་འཐད་པར་ཐལ། སངས་
རྒྱས་ཀྱི་ཡེ་ཤེས་ལ་ཤུགས་རྟོགས་ཡོད་པའི་ཕྱིར་ཏེ། དེ་ལྟར་དུ་སྤྱོད་འཇུག་དར་
ཊཱིཀ་ལས་བཤད་པའི་ཕྱིར། ཁྱབ་པ་ཁས། གཞན་ཡང་། ཊཱིཀ་ཆེན་ལས། དེ་ཡང་
རྣམ་པ་མ་ཤར་པར་མཁྱེན་པ་འདི་བའི་ལུགས་མིན་པར་རིགས་པ་དྲུག་ཅུ་བའི་་
འབྲེལ་པར་གསལ་བར་བཤད་དོ། ། ཞེས་གསུངས་པ་མི་འཐད་པར་ཐལ། སྟོང་
208

དྲང་ངེས་མཐའ་དཔྱོད་
ཐུན་ལས། རང་ཉིད་ཀྱིས་རང་ཉིད་རིག་ན་རྣམ་པ་མ་ཤར་བར་རིག་དགོས་སོ། །
ཞེས་ཁོ་བོས་བཟློག་ནས་སྨྲ་ཡི་གནོད་བྱེད་སྟོན་ཅིག ཞེས་གསུངས་པའི་ཕྱིར།
ཁྱབ་པ་ཁས། གཞན་ཡང་། རང་རྒྱུད་པའི་ལུགས་ལ་འཕགས་པ་ལ་སྟོང་ཉིད་
རྟོགས་པས་ཁྱབ་པ་ཁས་ལེན་རིགས་པར་ཐལ། སྟོང་ཐུན་ལས རང་རྒྱུད་པའི་
ལུགས་ལ་འཕགས་པ་ལ་སྟོང་ཉིད་རྟོགས་པས་ཁྱབ་པར་གསུངས་བའི་ཕྱིར།
ཁྱབ་པ་ཁས། འདོད་མི་ནུས་ཏེ། རྣམ་བཤད་ལས། དབུ་མ་ཐལ་འགྱུར་བས་
བཞེད་པ་ལྟར་ཉན་ཐོས་ཀྱི་མཐོང་ལམ་ཐོབ་པ་ལ་ཡང་ངེས་པར་སྟོང་ཉིད་་་་་་
རྟོགས་དགོས་པ་ལྟར་མི་བཞེད་ཀྱང་། ཉན་ཐོས་འཕགས་པས་ཀྱང་སྟོང་ཉིད་ཀྱི་
དོན་མངོན་སུམ་དུ་རྟོགས་པ་ཡོད་པར་བཞེད་པའི་དབུ་མ་རང་རྒྱུད་པ་ནི་ཤིན་
ཏུ་མང་ངོ་། །ཞེས་གསུངས་པའི་ཕྱིར། ཁོ་ན་རེ། ཐར་ལམ་གསལ་བྱེད་ལས།
དཔེར་བརྗོད་ན། རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་རང་གི་
མཚན་ཉིད་ཀྱིས་གྲུབ་པ་བཀག་ན་རང་གི་མཚན་ཉིད་ཀྱིས་གྲུབ་པའི་བུམ་པ་མ་
ཡིན་པ་ལས་ལོག་པར་སྣང་བ་ཡང་ཁེགས་ནས་འཇོག་མི་ཤེས་པར་འགྱུར་ལ།
ཞེས་དང་། སྤྱི་མཚན་རྟོག་པ་ལ་ནི་རང་གི་མཚན་ཉིད་ཀྱིས་གྲུབ་པར་སྣང་ཞིང་
སྣང་བལྟར་རང་གི་མཚན་ཉིད་ཀྱིས་གྲུབ་པ་མ་ཁེགས་ན། དེ་ཀུན་རྫོབ་ཏུ་མི་
འགྲུབ་པས་དེ་འགོག་པའི་རྣམ་བཞག་ཀྱང་ཞེས་སོགས་གསུངས་པ་དེ་མདོ་སྡེ་་་
བའི་ལུགས་མ་ཡིན་པར་ཐལ། མདོ་སྡེ་བས་གཞི་གྲུབ་ན་རང་གིས་མཚན་ཉིད་
ཀྱིས་གྲུབ་པས་ཁྱབ་པ་ཁས་ལེན་པའི་ཕྱིར་ཟེར་ན། སྐྱོན་མེད་དེ། ལུང་དང་པོའི་
དོན། 
རྟོག་པ་ལ་བུམ་པ་མ་ཡིན་པ་ལས་ལོག་པར་སྣང་བ་དོན་དམ་པར་གྲུབ་པ་
209

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བཀག་ན། དོན་དམ་པར་གྲུབ་པའི་བུམ་པ་མ་ཡིན་པ་ལས་ལོག་པར་སྣང་བ་
ཡང་ཁེགས་ནས་འཇོགག་མི་ཤེས་པར་འགྱུར་ཞེས་དང་། ཕྱི་མའི་དོན་ནི། སྤྱི་
མཚན་རྟོག་པ་ལ་རང་གི་མཚན་ཉིད་ཀྱིས་གྲུབ་པར་སྣང་བ་དེ་སྣང་བ་ལྟར་རང་
གི་མཚན་ཉིད་ཀྱིས་མ་གྲུབ་ཅེས་པའི་དོན་ཡིན་པས་མདོ་སྡེ་བས་དེ་ལྟར་འདོད་
པའི་ཕྱིར། དེས་ན་དྲང་ངེས་རྣམ་འབྱེད་ལས། མདོ་སྡེ་དགོངས་འགྲེལ་ལས།
གཞན་དབང་ངོ་བོ་དང་ཁྱད་པར་དུ་ཀུན་བཏགས་པའི་ངོ་བོར་རང་གི་མཚན་་་
ཉིད་ཀྱིས་གྲུབ་པ་མེད་པས། མཚན་ཉིད་ངོ་བོ་ཉིད་མེད་པ་ཆོས་ཀྱི་བདག་མེད་
དུ་བཤད་པའི་ཤུགས་ཀྱིས་གཞན་དབང་ལ་ངོ་བོ་དང་ཁྱད་པར་དུ་བཏགས་པ་
རང་གི་མཚན་ཉིད་ཀྱིས་གྲུབ་པར་འཛིན་པ་ཆོས་ཀྱི་བདག་འཛིན་དུ་བསྟན་ལ།
ཞེས་དང་། དེ་ལྟར་ན་ཆོས་རྣམས་ལ་ངོ་བོ་དང་ཁྱད་པར་དུ་བཏགས་པ་རང་གི་
མཚན་ཉིད་ཀྱིས་གྲུབ་པར་འཛིན་པའི་ཆོས་ཀྱི་བདག་འཛིན་གྱིས་འཇིག་ལྟའི་་་་
རྩ་བ་བྱེད་པར་བཞེད་ལ། ཞེས་གསུངས་པ་མི་འཐད་པར་ཐལ། གཟུགས་སོགས་
ངོ་བོ་དང་ཁྱད་པར་དུ་བཏགས་པ་རང་མཚན་ཉིད་ཀྱིས་གྲུབ་པར་འཛིན་་་་་
ཆོས་ཀྱི་བདག་འཛིན་མ་ཡིན་པའི་ཕྱིར། མ་གྲུབ་ན་སོང་། གཟུགས་སོགས་ངོ་བོ་
དང་ཁྱད་པར་དུ་བཏགས་པ་རང་གི་མཚན་ཉིད་ཀྱིས་མ་གྲུབ་པ་ཆོས་ཀྱི་བདག་་
མེད་ཕྲ་མོ་ཡིན་པར་ཐལ། མ་གྲུབ་པ་དེའི་ཕྱིར། འདོད་ན། མདོ་སྡེ་བས་ཁྱོད་
ཚད་མས་མ་གྲུབ་པར་ཐལ་ལོ། །ཁ་ཅིག གཟུགས་གཟུགས་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པར་ཐལ། དེ་དེར་གཞན་དབང་ཡིན་པའི་
ཕྱིར་ཏེ། དེ་དེར་ཡོད། དེ་དེར་ཡོངས་གྲུབ་ཀྱང་མ་ཡིན་དེ་དེར་ཀུན་བཏགས་
210

དྲང་ངེས་མཐའ་དཔྱོད།
ཀྱང་མ་ཡིན་པའི་ཕྱིར། ཕྱི་མ་མ་གྲུབ་ན། དེ་དེར་རྟག་པ་ཡིན་པར་ཐལ། མ་གྲུབ་
པ་དེའི་ཕྱིར། འདོད་ན། གཟུགས་རྟག་པ་ཡིན་པའི་དུས་ཡོད་པར་ཐལ། འདོད་
པའི་ཕྱིར་ན་མ་ཁྱབ་སྟེ། དེ་དེར་རྟག་པ་ཡིན་པར་ཐལ། དེ་དེར་ཀུན་བཏགས་
ཡིན་པའི་ཕྱིར་ཏེ། དེ་དེར་སྤྱི་མཚན་ཡིན་པའི་ཕྱིར་ཏེ། དེ་དེར་ཡོད། དེ་དེར་
རང་མཚན་མ་ཡིན་པའི་ཕྱིར་ཏེ། གཟུགས་གཟུགས་ཞེས་པའི་སྒྲ་འཇུག་པའི་
འཇུག་གཞིར་རང་མཚན་མ་ཡིན་པའི་ཕྱིར་ཏེ། དེ་རྗོད་བྱེད་ཀྱི་སྒྲའི་བརྗོད་བྱར་
རང་མཚན་མ་ཡིན་པའི་ཕྱིར་ཏེ། དེ་དོན་དམ་པར་རྗོད་བྱེད་ཀྱི་སྒྲའི་བརྗོད་བྱ་
མ་ཡིན་པའི་ཕྱིར། 
འཁོར་ལོ་དང་པོ་ལས་ཕྱི་རོལ་གྱི་དབང་དུ་བྱས་པའི་
པས་ ག 
ཟུང་འཛིན་གཉིས་གསུངས་པ་དྲང་དོན་དུ་ ་
པ་ འ གྲེལ་བའི་དགོངས་གཞི་བཤད་པ།
དངོས་པོའི་དེ་ཁོ་ན་ཉིད་སློབ་དཔོན་སྐུ་མཆེད་ཀྱིས་བཀྲལ་བའི་ཚུལ་དེ་་་
ལྟར་བྱས་ན། འཁོར་ལོ་དང་པོ་ལས་ཕྱི་རོལ་གྱི་དབང་དུ་བྱས་པའི་གཟུང་
འཛིན་གཉིས་གསུངས་པ་དྲང་དོན་དུ་འགྲེལ་བའི་དགོངས་གཞི་ནི་ཞེས་སོགས་
ཀྱི་སྐབས་སུ གསུམ་ལས། དང་པོ་ནི། ཁ་ཅིག འགལ་སྤོང་ཞུས་གཞིའི་འཁོར་ལོ་
དང་པོ་ལས་གཟུགས་ཕྱི་རོལ་དོན་དུ་མ་བསྟན་ཞེ་ན། མི་འཐད་དེ། དགོངས་
འགྲེལ་ལས་གསུངས་པའི་འཁོར་ལོ་དང་པོར་གཟུགས་ཕྱི་རོལ་དོན་དུ་བསྟན་་་་
པའི་ཕྱིར་ཏེ། དྲང་ངེས་འབྱེད་པའི་གཞིའི་འཁོར་ལོ་དང་པོར་དེ་བསྟན་པའི་
ཕྱིར་ཏེ། དྲང་ངེས་རྣམ་འབྱེད་ལས། འཁོར་ལོ་དང་པོ་ལས་ཕྱིར་རོལ་གྱི་དབང་
211

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དུ་བྱས་པའི་ཞེས་སོགས་གསུངས་པའི་ཕྱིར། ཁོ་ན་རེ། གཟུགས་སོགས་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་བསྟན་པའི་་་་་་
མདོ་ཡིན་ན། གཟུགས་ཕྱི་རོལ་དོན་དུ་གྲུབ་པར་སྟོན་པའི་མདོ་ཡིན་དགོས་པར་
ཐལ། འགལ་སྤོང་ཞུས་གཞིའི་འཁོར་ལོ་དང་པོས་དེ་ལྟར་བསྟན་པའི་ཕྱིར་ན་མ་
ཁྱབ། འདོད་ན། གཟུགས་རང་འཛིན་རྟོག་པའི་ཞེན་གཞི་རང་གིས་ཚན་ཉིད་
ཀྱིས་གྲུབ་པར་འཛིན་པའི་རྟོག་པ་ཡིན་ན་གཟུགས་ཕྱི་རོལ་དོན་དུ་གྲུབ་པར་་་་་
འཛིན་པའི་རྟོག་པ་ཡིན་དགོས་པར་ཐལ་ལོ། ། ཁ་ཅིག འཁོར་ལོ་དང་པོའི་
བསྟན་བྱའི་གཙོ་བོ་ཡིན་ན་ཡོད་པས་ཁྱབ་ཟེར་ན། ཕྱི་དོན་ཆོས་ཅན། ཐལ་ཕྱིར།
རྟགས་གྲུབ་སྟེ། དེ་ཡིན་པའམ་དོན་སྣང་གི་བག་ཆགས་ཀྱི་དབང་གིས་དོན་སྣང་
གི་ཤེས་པ་སྐྱེ་བ་དེ་དེ་ཡིན་པ་གང་རུང་གང་ཞིག གཉིས་པ་མ་ཡིན་པའི་ཕྱིར།།
དང་པོ་གྲུབ་སྟེ། མདོ་དེའི་སྒྲས་ཟིན་གྱི་དོན་མདོ་དེའི་བསྟན་དོན་གྱི་གཙོ་བོ་
ཡིན་ལ། མདོ་དེའི་དགོངས་གཞི་མདོ་དེའི་བསྟན་དོན་གྱི་གཙོ་བོ་མ་ཡིན་པའི་
ཕྱིར། གཉིས་པ་གྲུབ་སྟེ། དོན་སྣང་གི་བག་ཆགས་ཀྱི་དབང་གིས་དོན་སྣང་གི་
ཤེས་པ་སྐྱེ་བར་གཙོ་བོར་སྟོན་དགོས་ཀྱི་འཁོར་ལོ་དང་པོའི་ཆེད་དུ་བྱ་བའི་
གདུལ་བྱ་མེད་པའི་ཕྱིར་ཏེ། ཕྱི་དོན་མེད་པར་བདེན་ཞེན་གྱིས་འདོད་པའི་དེ་
མེད་པའི་ཕྱིར། གཞན་ཡང་། ཕྱི་དོན་ཡོད་པར་སྟོན་པའི་འཁོར་ལོ་དང་པོའི་
མདོའི་སྒྲས་ཟིན་གྱི་དོན་ཕྱི་དོན་ཡོད་པ་དེ་དེའི་བསྟན་དོན་གྱི་གཙོ་བོ་ཡིན་ལ།
དེའི་དགོངས་གཞི་ཀུན་གཞིའི་རྣམ་ཤེས་ཀྱི་སྟེང་གི་དོན་སྣང་གི་རྣམ་ཤེས་སྐྱེད་
བའི་ནུས་པ་མདོ་དེའི་བསྟན་དོན་གྱི་གཙོ་བོ་མ་ཡིན་པའི་ཁྱད་པར་འཐད་པར་
212

དྲང་ངེས་མཐའ་དཔྱོད་ལ་བློ་
ཐལ། དྲང་ངེས་རྣམ་འབྱེད་ལས། འདི་ལྟར་མིག་གི་རྣམ་ཤེས་རྣམ་སྨིན་གྱི་བག་
ཆགས་ཞེས་བྱ་བ་རང་གི་ས་བོན་སྨིན་པ་གང་ལས་བྱུང་བའི་ས་བོན་དང་སྣང་་་་
བ་ལ་དགོངས་ནས་མིག་དང་གཟུགས་ཀྱི་སྐྱེ་མཆེད་ཡོད་པར་གསུངས་བའི་་་་་
དགོངས་པའི་དོན་ནི། ཐེག་དམན་གྱི་མདོ་དེ་དག་གི་བརྗོད་བྱའི་དོན་དུ་མི་
རུང་ལ། ཞེས་དང་། ཕྱི་རོལ་དོན་གྱི་སྐྱེ་མཆེད་ཡོད་པ་ཐེག་དམན་གྱི་མདོའི་དོན་
དུ་འཆད་ལ། ཞེས་གསུངས་པའི་ཕྱིར། ཁ་ཅིག འཁོར་ལོ་དང་པོའི་བསྟན་དོན་
གྱི་གཙོ་བོ་ཡིན་ན་མེད་པས་ཁྱབ་ཟེར་ན། བདེན་པ་བཞི་ཆོས་ཅན། ཐལ་ཕྱིར་
རྟགས་གྲུབ་སྟེ། འཕགས་པའི་བདེན་པ་བཞིའི་རྣམ་པ་བསྟན་པས། ཞེས་པ་འདི་
འཁོར་ལོ་དང་པོའི་བརྗོད་བྱ་ངོས་འཛིན་གྱི་མདོ་ཡིན་པའི་ཕྱིར། གཞན་ཡང་། །
ཕྱི་རོལ་གྱི་དོན་ཡོད་པར་སྟོན་དགོས་ཀྱི་གདུལ་བྱའི་ངོར་ཕྱི་དོན་ཡོད་པ་ཆོས་་་་
ཅན། ཐལ་ཕྱིར། རྟགས་གྲུབ་སྟེ། འཁོར་ལོ་དང་པོས་ཕྱི་དོན་བསྟན་པ་དེ་གདུལ་
བྱ་དེའི་བསམ་བའི་དབང་གིས་ཡིན་པའི་ཕྱིར། ཡང་དྲང་ངེས་རྣམ་འབྱེད་ལས་
དང་པོར་ཝ་ར་ཎཱ་སིར་གང་ཟག་གི་བདག་མེད་གསུངས་ཤིང་ཕུང་པོ་ལ་སོགས་་
པའི་ཆོས་ཉུང་ཤས་ཤིག་མ་གཏོགས་པ་བདེན་པར་གྲུབ་པ་མ་བཀག་ཅིང་་་་་་
བདེན་པར་ཡོད་པ་མང་དུ་གསུངས་པའི་སྐོར་གཅིག་གོ །ཞེས་གསུངས་པའི་
དོན་ལ་ཁ་ཅིག འདི་ཐལ་འགྱུར་བའི་གྲུབ་མཐའི་ཤན་ཤོར་པ་ཡིན་པས་སྐབས་
འདིར་ཁས་མི་ལེན་ཟེར་ན། འོ་ན་ཐལ་འགྱུར་བས་འཁོར་ལོ་དང་པོར་ཕུང་
སོགས་ཀྱི་ཆོས་ལ་ཉུང་ཤོས་ཤིག་མ་གཏོགས་བདེན་པར་གྲུབ་པ་མ་བཀག་པར་
བཞེད་པར་ཐལ། དམ་བཅའ་འཐད་པའི་ཕྱིར། འདོད་ན། དེས་འཁོར་ལོ་དང་
213

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པོར་ཆོས་ཐམས་ཅད་བདེན་མེད་དུ་མ་བསྟན་པར་བཞེད་པར་ཐལ་ལོ། །འདོད་
མི་ནུས་ཏེ། དེས་དེར་ཕུང་སོགས་ཀྱི་ཆོས་བདེན་པར་མེད་པ་ཆོས་ཀྱི་བདག་
མེད་ཕྲ་མོ་དང་། གང་ཟག་བདེན་པར་མེད་པ་གང་ཟག་གི་བདག་མེད་ཕྲ་མོར་
བསྟན་པར་བཞེད་པར་ཐལ་ལོ། །འཁོར་ལོ་དང་པོ་བསྐོར་བའི་ཚེ་ལྔ་སྡེ་དང་ལྷ་
བརྒྱད་ཁྲི་སོགས་ཀྱིས་ཆོས་ཐམས་ཅད་བདེན་མེད་དུ་རྟོགས་པར་བཞེད་པའི་་་
ཕྱིར། དེ་ལྟར་ཡང་། རྣམ་བཤད་ལས། འཁོར་ལོ་དང་པོར་ཡང་མིག་སོགས་
བསྟན་པ་དྲང་བའི་དོན་ཡིན་ཡང་གང་ཟག་དང་ཆོས་ལ་བདག་མེད་པའི་སྟོང་
པ་ཉིད་ཕྲ་མོ་བསྟན་པ་རྣམས་ནི་ངེས་པའི་དོན་དང་ཆོས་ཀྱི་འཁོར་ལོ་དང་པོ་ས་
བསྐོར་བའི་ཚེ་ལྔ་སྡེ་དང་ལྷ་བརྒྱད་ཁྲི་སོགས་ཀྱིས་ཀྱང་བདག་མེད་ཕྲ་མོའི་དེ་
ཉིད་མངོན་སུམ་དུ་རྟོགས་པར་བཞེད་ལ། ཞེས་གསུངས་པའི་ཕྱིར། གཞན་ཡང་།
ཐལ་འགྱུར་བས་འཁོར་ལོ་དང་པོར་ཉི་ཚེ་བའི་སྟོང་ཉིད་ཙམ་བསྟན་པར་་་་་
བཞེད་པར་ཐལ། དེས་དེར་ཕུང་སོགས་ཉུང་ཤོས་གཅིག་ཙམ་གྱི་སྟོང་ཉིད་
བསྟན་པར་བཞེད་པའི་ཕྱིར། རྟགས་ཁས། འདོད་ན། ཐལ་འགྱུར་བས་འཁོར་
ལོ་དང་པོའི་ཆེད་དུ་བྱ་བའི་གདུལ་བྱས་དགྲ་བཅོམ་པའི་འབྲས་བུ་ཐོབ་པ་་་་
ཆོས་ཐམས་ཅད་བདེན་མེད་དུ་མ་རྟོགས་ཀྱང་ཉི་ཚེ་བའི་སྟོང་ཉིད་ཙམ་རྟོགས་་
པས་ཆོག་པར་བཞེད་པར་ཐལ་ལོ། ། གཞན་ཡང་། ཐལ་འགྱུར་བས་ཐེག་པ་ཆེ་
ཆུང་གི་སྡེ་སྣོད་ལས་ཆོས་ཀྱི་བདག་མེད་རྒྱས་པར་བསྟན་མ་བསྟན་པ་དང་།
ཐེག་པ་ཆེ་ཆུང་གི་གང་ཟག་གིས་ཆོས་ཀྱི་བདག་མེད་རྫོགས་པར། བསྒོམ་མི་
བསྒོམ་སོགས་གསུངས་པའི་དོན་ཐེག་དམན་གྱི་སྡེ་སྣོད་ལས་ཤེས་བྱའི་ཕྱོགས་་་་
214

དྲང་ངེས་མཐའ་དཔྱོད་
གཅིག་འགའ་ཞིག་བདག་མེད་དུ་བསྟན་ཀྱང་ཤེས་བྱ་ཐམས་ཅད་བདེན་མེད་་་་་
དུ་མ་བསྟན་པ་དང་། ཐེག་དམན་ལ་ཤེས་བྱའི་ཕྱོགས་འགའ་ཞིག་བདེན་མེད་
དུ་རྟོགས་ཀྱང་ཤེས་བྱ་ཐམས་ཅད་བདེན་མེད་དུ་རྟོགས་པ་མེད་པའི་དོན་་་་་
འདོད་པར་ཐལ། དེས་ཐེག་དམན་ཐུན་མོང་མ་ཡིན་པའི་སྡེ་སྣོད་ལས་ཤེས་བྱ་
ཐམས་ཅད་བདེན་མེད་དུ་མ་བསྟན་པར་ཕུང་སོགས་ཉུང་ཤོས་གཅིག་ཙམ་་་་་་
བདེན་མེད་དུ་བསྟན་པར་འདོད་པའི་ཕྱིར། རྟགས་ཁས། འདོད་ན། ཊཱིཀ་ཆེན་
དང་འགལ་ལོ། །གཉིས་པ་རང་ལུགས་ལ་སྐབས་འདིར་འཁོར་ལོ་དང་པོ་གཉིས་
དྲང་དོན་གྱི་མདོར་མཚུངས་ཀྱང་། དྲང་དོན་དུ་འགྲེལ་ཚུལ་མི་འདྲ་སྟེ། ཕྱི་དོན་
ཡོད་པར་སྟོན་པའི་འཁོར་ལོ་དང་པོའི་མདོའི་བསྟན་དོན་ཕྱི་དོན་ཡོད་པ་དང་།
ཕུང་སོགས་ཆོས་ཁམས་དང་ཆོས་ཀྱི་སྐྱེ་མཆེད་སོགས་རང་གི་མཚན་ཉིད་ཀྱིས་
གྲུབ་པར་བསྟན་བའི་འཁོར་ལོ་དང་པོའི་སྒྲས་ཟིན་གྱི་དོན་དེ་རྣམས་རང་གི་་་་
མཚན་ཉིད་ཀྱིས་གྲུབ་པ་འཁོར་ལོ་དང་པོའི་བསྟན་དོན་གྱི་གཙོ་བོར་བཀྲམ་་་་
བའི་སྒོ་ནས། དེ་དག་དྲང་དོན་དུ་འགྲེལ་ཞིང་། འཁོར་ལོ་བར་བའི་སྒྲས་ཟིན་གྱི་
དོན་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་བདེན་པར་མེད་པ་་་
དེ་འཁོར་ལོ་བར་བའི་བསྟན་དོན་གྱི་གཙོ་བོ་མ་ཡིན་པར་ངོ་བོ་ཉིད་མེད་པ་་་་
གསུམ་པོ་དེ་དེའི་བསྟན་དོན་གྱི་གཙོ་བོར་བསྟན་པའི་སྒོ་ནས་མདོ་དེ་དྲང་དོན་
དུ་འགྲེལ་བའི་ཕྱིར། དེས་ན་འཁོར་ལོ་དང་པོའི་བསྟན་དོན་གྱི་གཙོ་བོ་སྒྲ་ཇི་
བཞིན་པ་མ་ཡིན་པའི་དྲང་དོན་གྱི་མདོ་དང་། འཁོར་ལོ་བར་བ་སྒྲས་ཟིན་གྱི་
དོན་སྒྲ་ཇི་བཞིན་པ་མ་ཡིན་པའི་དྲང་དོན་གྱི་མདོ་ཡིན་ནོ། །སྐབས་འདིར་
215

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འཁོར་ལོ་བར་པས་གཞན་དབང་བདེན་གྲུབ་ཏུ་བསྟན་ཏེ། དེས་དེ་ལྟར་བསྟན་
བྱའི་གཙོ་བོར་བྱས་ནས་བསྟན་པའི་ཕྱིར་ཏེ། དེས་ཀུན་བཏགས་བདེན་པར་
མེད་ཅིང་གཞན་དབང་ཡོངས་གྲུབ་བདེན་གྲུབ་ཏུ་བསྟན་བྱའི་གཙོ་བོར་བྱས་་་
ནས་བསྟན་པའི་ཕྱིར་ཏེ། འཁོར་ལོ་ཐ་མས་དེ་ལྟར་བསྟན་པ་གང་ཞིག འཁོར་
ལོ་བར་ཐ་གཉིས་དགོངས་པ་གཅིག་ཡིན་པའི་ཕྱིར་ཏེ། དྲང་ངེས་རྣམ་འབྱེད་
ལས། དེའི་ཕྱིར་སྒྲ་ཇི་བཞིན་པའི་དོན་དུ་འཛིན་པ་ནི་ཡུམ་གྱི་མདོ་གང་གི་ཆེད་
དུ་གསུངས་པའི་གདུལ་བྱར་མི་འདོད་པས། དེའི་ཆེད་དུ་བྱ་བའི་གདུལ་བྱ་ནི་
མདོ་དེའི་དོན་དགོངས་འགྲེལ་གྱིས་བཀྲལ་བ་བཞིན་དུ་རྟོགས་པ་ལ་བཞེད་་་་་
པས་འཁོར་ལོ་ཕྱི་མ་གཉིས་ཀྱི་དགོངས་པ་ནི་གཅིག་ཡིན་ནོ། །ཞེས་གསུངས།
དེས་གཞན་དབང་བདེན་མེད་དུ་བསྟན་ཏེ། དེ་ལྟར་སྒྲས་ཟིན་ལ་བསྟན་པའི་
ཕྱིར། ཡང་དྲང་ངེས་རྣམ་འབྱེད་ལས། དེ་ཡང་བདག་མེད་པའི་དོན་གཏན་ལ་
འབེབས་པའི་དབང་དུ་བྱས་པ་སྟེ། དང་བོར་ཝ་ར་ཎཱ་སིར་གང་ཟག་གི་བདག་
མེད་གསུངས་ཤིང་ཕུང་པོ་ལ་སོགས་པའི་ཆོས་ཉུང་ཤས་ཤིག་མ་གཏོགས་པ་་་་
བདེན་པར་གྲུབ་པ་མ་བཀག་ཅིང་བདེན་པར་ཡོད་པ་མང་དུ་གསུངས་པའི་་་་
སྐོར་གཅིག་གོ །དེ་ནས་རྣམ་དབྱེ་མ་མཛད་པར་ཕུང་སོགས་ཀྱི་ཆོས་ཐམས་ཅད་
བདེན་པར་གྲུབ་པ་བཀག་པའི་སྐོར་གཅིག་གོ །དེ་ནས་དེ་ལ་ངོ་བོ་ཉིད་དང་པོ་
རང་གི་མཚན་ཉིད་ཀྱིས་མ་གྲུབ་ཅིང་། གཞན་གཉིས་རང་གི་མཚན་ཉིད་ཀྱིས་
གྲུབ་པའི་ཚུལ་སོ་སོར་ཕྱེ་བའི་སྐོར་གཅིག་བྱུང་པས་དེའི་དབང་དུ་མཛད་པ་སྟེ
ཞེས་གསུངས་པའི་དོན་ནི་བརྗོད་བྱའི་སྒོ་ནས་འཁོར་ལོ་གསུམ་སོ་སོར་འཇོག་
216

། སུ་དྲང་ངེས་མཐའ་དཔྱོད་
ན་དེ་དག་གི་མཚན་གཞི་དེ་གང་ཞེ་ན། དང་པོ་ཝ་ར་ཎ་སིར་བརྗོད་བྱ་གང་ཟག་
གི་བདག་མེད་གསུངས་ཤིང་ཕུང་པོ་ལ་སོགས་པ་ཁམས་དང་སྐྱེ་མཆེད་དང་་་་
བདེན་པ་དང་རྟེན་འབྲེལ་ནས་ལམ་གྱི་ཡན་ལག་གི་བར་གྱི་ཆོས་རྣམས་ཀྱི་ནང་
ནས་ཆོས་ཁམས་དང་ཆོས་ཀྱི་སྐྱེ་མཆེད་དང་འདུས་མ་བྱས་ཀྱི་ནམ་མཁའ་ལ་་་་
སོགས་པ་ཉུང་ཤས་ཤིག་བདེན་མེད་དུ་བསྟན་པ་མ་གཏོགས་ཕུང་སོགས་་་་་་་
འདུས་བྱས་རྣམས་ལ་བདེན་པར་གྲུབ་པ་མ་བཀག་ཅིང་བདེན་པར་ཡོད་པ་་་་
མང་དུ་གསུངས་པའི་སྐོར་གཅིག་བྱུང་བ་དེ་འཁོར་ལོ་དང་པོ་དང་
། དེ་ནས་བྱ་
རྒོད་ཕུང་པོའི་རི་ལ་སོགས་པར་བདེན་པར་ཡོད་མེད་ཀྱི་རྣམ་དབྱེ་དངོས་སུ་མ་་
མཛད་པར་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་ལ་བདེན་་་་་
པར་གྲུབ་པ་བཀག་ཅིང་བདེན་མེད་དུ་གསུངས་པའི་སྐོར་གཅིག་བྱུང་བ་དེ་་་་
འཁོར་ལོ་གཉིས་པ་དང་། དེ་ནས་ཡངས་པ་ཅན་སོགས་སུ་གཟུགས་ནས་རྣམ་
མཁྱེན་གྱི་བར་གྱི་ཆོས་དེ་རྣམས་ལ་ཀུན་བཏགས་དང་གཞན་དབང་ཡོངས་་་་་་
གྲུབ་གསུམ་གྱི་རྣམ་དབྱེ་མཛད་ནས་ཀུན་བཏགས་བདེན་པར་མ་གྲུབ་ཅིང་་་་་་
གཞན་དབང་དང་ཡོངས་གྲུབ་གཉིས་བདེན་པར་གྲུབ་པའི་ཚུལ་གཉིས་སོ་སོར་
ཕྱེ་ནས་གསུངས་པའི་སྐོར་གཅིག་བྱུང་བ་དེ་འཁོར་ལོ་ཐ་མའི་མཚན་གཞི་ཡིན་་་
ནོ། །ཞེས་པའི་དོན་ཏེ་ལེགས་པར་བཤད་པའོ། །གསུམ་པ་རྩོད་པ་སྤོང་བ་ལ་ཁོ་
ན་རེ། འཁོར་ལོ་བར་བ་ཆོས་ཅན། ཁྱོད་ཀྱིས་གཞན་དབང་བདེན་གྲུབ་ཏུ་མ་
བསྟན་པར་ཐལ། 
ཁྱོད་ཀྱིས་གཞན་དབང་བདེན་མེད་དུ་བསྟན་པའི་ཕྱིར་ཟེར་
ན། དེ་ཆོས་ཅན། 
ཁྱོད་ཀྱིས་གཞན་དབང་རང་གི་མཚན་ཉིད་ཀྱིས་གྲུབ་པར་མ་
217

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བསྟན་པར་ཐལ། ཁྱོད་ཀྱིས་དེ་རང་གི་མཚན་ཉིད་ཀྱིས་མ་གྲུབ་པར་བསྟན་པའི་
ཕྱིར། ཁྱབ་པ་ཁས། དེར་ཐལ། ཁྱོད་ཀྱིས་གཟུགས་ནས་རྣམ་མཁྱེན་གྱི་བར་གྱི་
ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་པར་སྒྲས་ཟིན་ལ་བསྟན་པའི་
ཕྱིར། རྟགས་སླ། འདོད་ན་བསྒྲུབས་ཟིན། གཞན་ཡང་། འཁོར་ལོ་བར་བར་
གཞན་དབང་བདེན་གྲུབ་བཀག་པར་ཐལ། དེས་ཕུང་སོགས་བདེན་གྲུབ་བཀག་
བའི་ཕྱིར། རྟགས་བསྒྲུབས་ཟིན། འདོད་ཟེར་ན། ཁྱོད་ཀྱིས་གཞན་དབང་བདེན་
མེད་དུ་བསྟན་པར་ཐལ། ཁྱོད་ཀྱིས་དེ་བདེན་གྲུབ་བཀག་བའི་ཕྱིར། དེས་ན། ཞི་
འཚོ་ཡབ་སྲས་ཀྱི་སྐབས་སུ་དོན་དམ་ཡང་དག་འཕགས་ཞུས་ཀྱི་ལེའུས་སེམས་
ཙམ་བའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་བཞག་དངོས་སུ་བསྟན་
ནས་དབུ་མ་བའི་འདོད་པ་ལྟར་གྱི་དེ་བསྟན་བྱའི་གཙོ་བོར་བྱས་ནས་བསྟན་པ་་་
ལྟར། སེམས་ཙམ་པའི་སྐབས་འདིར་ཡང་འཁོར་ལོ་བར་བས་དབུ་མ་བའི་
འདོད་པ་ལྟར་གྱི་དེ་དངོས་སུ་བསྟན་ནས་སེམས་ཙམ་པའི་འདོད་པ་ལྟར་གྱི་དེ་་
བསྟན་བྱའི་གཙོ་བོར་བྱས་ནས་བསྟན་ཏོ། །ཁོ་ན་རེ། འཁོར་ལོ་དང་པོས་ཆོས་
ཁམས་དང་ཆོས་ཀྱི་སྐྱེ་མཆེད་སོགས་བདེན་མེད་དུ་བསྟན་པར་རང་རྒྱུད་པས་་་
བཞེད་པར་ཐལ། ཕུང་བོ་ལ་སོགས་བའི་ཞེས་སོགས་དེ་ཐལ་འགྱུར་བའི་ཤན་
ཤོར་བ་མ་ཡིན་པའི་ཕྱིར། འདོད་ན། རང་རྒྱུད་པས་འཁོར་ལོ་དང་པོར་འདུས་
མ་བྱས་རྣམས་བདེན་མེད་དུ་བསྟན་པར་བཞེད་པར་ཐལ་ལོ། །འདོད་ན། དེས་
དེ་ལས་ཆོས་ཀྱི་བདག་མེད་ཕྲ་མོ་བསྟན་པ་རེ་བཞེད་པར་ཐལ་ལོ། །ཟེར་ན་སྐྱོན་
མེད་དེ། རང་རྒྱུད་པ་སོགས་ཀྱིས་འཁོར་ལོ་དང་པོར་དངོས་སྨྲ་བའི་འདོད་པ་
218.

དྲང་ངེས་མཐའ་དཔྱོད།
ལྟར་གྱི་བདེན་མེད་བསྟན་པར་བཞེད་པའི་ཕྱིར།
བློ་གྲོས་མི་ཟད་པའི་མདོ་སྒྲ་ཇི་བཞིན་པ་ལ་བརྟེན་ནས་
དྲང་ངེས་འབྱེད་པ་དང་ལེགས་ལྡན་འབྱེད་ཀྱི་
ལུགས་བཤད་པ།
གཉིས་པ་བློ་གྲོས་མི་ཟད་པའི་མདོ་སྒྲ་ཇི་བཞིན་པ་ལ་བརྟེན་ནས་དྲང་་་་་་
ངེས་འབྱེད་པ་དབུ་མ་བའི་ལུགས་ལ། ལེགས་ལྡན་འབྱེད་ཀྱི་ལུགས། ཞི་འཚོ་
ཡབ་སྲས་ཀྱི་ལུགས། འཕགས་སེང་གཉིས་གང་གི་རྗེས་སུ་འབྲང་བ། ཐལ་འགྱུར་
བའི་ལུགས་བཤད་པའོ། །དང་པོ་ནི། ལེགས་ལྡན་འབྱེད་ཀྱིས་འཕགས་པའི་
དགོངས་པ་བཀྲལ་བ་ལ་དོན་དམ་པ་བདག་མེད་གཉིས་ཇི་ལྟར་བཤད་པ་ནི་་་
སློབ་དཔོན་འདིས་མཚན་ཉིད་གསུམ་གཏན་ལ་ཕབ་ཚུལ་ཤེས་ན་གསལ་ཏེ།
ཞེས་སོགས་ཀྱི་སྐབས་སུ། གསུམ་ལས། དང་པོ་ནི། ཁ་ཅིག སློབ་དཔོན་ལེགས་
ལྡན་འབྱེད་མགོན་པོ་ཀླུ་སྒྲུབ་ཀྱི་དགོངས་པ་དབུ་མ་རང་རྒྱུད་དུ་འགྲེལ་བའི་་་་་
འགྲེལ་བྱེད་ཀྱི་དང་པོ་ཡིན་ཟེར་བ་མི་འཐད་དེ། དེའི་གོང་དུ་དེ་བ་ཤར་མའི་
འགྲེལ་བ་དཀར་བོ་རྣམ་པར་འཆར་པར་ཀླུ་སྒྲུབ་ཀྱི་དགོངས་པ་རང་རྒྱུད་་་་་་
འགྲེལ་བའི་ཕྱིར། དྲང་ངེས་རྣམ་འབྱེད་ལས། ལེགས་ལྡན་འབྱེད་ནི་དེ་བ་ཤར་
མའི་འགྲེལ་བ་དཀར་བོ་རྣམ་པར་འཆར་པའི་རྗེས་སུ་འབྲང་བར་སྤྱན་རས་་་་་
གཟིགས་ཀྱི་བརྟུལ་ཞུགས་ཀྱིས་བཤད་དོ། །ཞེས་གསུངས་པའི་ཕྱིར། ཡང་དྲང་
ངེས་རྣམ་འབྱེད་ལས། དེ་ཡང་ལྟོ་ལྡིར་པ་ལ་བུམ་པ་ཞེས་བཏགས་པའི་བརྡས་
བཞག་པའི་ཡུལ་དོན་དམ་པར་གྲུབ་པ་འགོགས་ལ་དབུ་མའི་རིགས་པ་དགོས་་་་
21

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཞེས་སྨྲ་བ་མིན་ཏེ། རྟོག་གེ་འབར་བ་ལས་སྐྱུག་པ་དང་འོན་པ་ལ་སོགས་པ་བརྡ་
མི་ཤེས་པས་ཀྱང་བུམ་པ་ལ་སོགས་པའི་དོན་ཤེས་ཤིང་། བ་ལང་ལ་སོགས་པས་
ཀྱང་དྲི་དང་གཟུགས་ལ་སོགས་པ་ལས་རང་གཞན་གྱི་བུ་ཤེས་ནུས་པས། མིང་
གི་བརྡས་བཞག་པ་དངོས་པོའི་དེ་ཁོ་ན་ཉིད་དུ་མི་གནས་པ་རྣལ་འབྱོར་སྤྱོད་པ་
བ་དང་དབུ་མ་པ་གཉིས་ཀ་ལ་འདྲ་བར་བཤད་པས་སོ། །ཞེས་གསུངས་པའི་
དོན་ལ། ཁ་ཅིག ལྟོ་ལྡིར་བ་བུམ་པ་ཞེས་པའི་བརྡས་བཞག་ཙམ་གྱི་ཡུལ་དོན་
དམ་པར་གྲུབ་པ་འགོག་པ་ལ་དབུ་མའི་རིགས་པ་དགོས་ཞེས་པ་མ་ཡིན་ཏེ།
དགོས་ན་ལྟོ་ལྡིར་བ་བུམ་པ་ཞེས་པའི་བརྡས་བཞག་ཙམ་གྱི་ཡུལ་དུ་ཐལ། དམ་
བཅའ་འཐད་པའི་ཕྱིར། འདོད་ན། ལྟོ་ལྡིར་བ་རྟོགས་པ་བུམ་པའི་བརྡ་ལ་ལྟོས་
པར་ཐལ་ལོ། །འདོད་མི་ནུས་ཏེ། བུམ་པའི་བརྡ་མི་ཤེས་པའི་ལྐུག་པ་དང་འོན་
པ་སོགས་ཀྱིས་ཀྱང་བུམ་བའི་དོན་ལྟོ་ལྡིར་བ་ཤེས་ནུས་པའི་ཕྱིར། ཞེས་ཟེར་
ཞིང༌། 
རང་རྒྱུད་པའི་ལུགས་ལ་མིང་བརྡས་བཞག་ཙམ་མེད་ཟེར་བ་དོན་མེད་
ཀྱི་བཤད་པ་ཡིན་ཏེ། འགྲེལ་བ་དོན་གསལ་ལས། གཟུགས་ནས་སངས་རྒྱས་ཞེས་
བྱ་བའི་བར་གྱི་ཆོས་ཐམས་ཅད་བརྡར་བཏགས་པའི་ཆོས་ཐ་སྙད་པ་ཡིན་ནོ། །
ཞེས་དང་། བརྡ་དང་དམིགས་པ་མེད་པ་དང་། ཞེས་པའི་ཐད་དུ་ཡང་དེས་ན་
ཚོགས་ཡོངས་སུ་རྫོགས་པའི་རྒྱུར་གྱུར་བའི་ས་གཉིས་པ་ལ་སོགས་པར་ཚུལ་་་་་
ཁྲིམས་ལ་སོགས་བའི་ཕ་རོལ་ཏུ་ཕྱིན་པའི་ཆོས་ཐམས་ཅད་བརྡར་བཏགས་་་་་
པའི་ཤེས་པ་ལ་འགོད་དོ། །ཞེས་དང་། རྣམ་བཤད་ལས། ཆོས་ཐམས་ཅད་བརྡ་
ཙམ་བཏགས་པ་ཙམ་དུ་ཁོང་དུ་ཆུད་པའི་སྒོ་ནས་ཚུལ་ཁྲིམས་དང་བཟོད་པའི་་
220

དྲང་ངེས་མཐའ་དཔྱོད་
ཕར་ཕྱིན་ལ་འགོད་པའི་ཕྱིར། ཞེས་གསུངས་པའི་ཕྱིར། གཞན་ཡང་། མིང་
བརྡས་བཞག་ཙམ་ཡོད་པར་ཐལ། མིང་བརྡས་བཞག་ཙམ་ཞེས་པའི་ཙམ་སྒྲས་
བློ་ལ་སྣང་བའི་དབང་གིས་བཞག་པ་མིན་པའི་ཡོད་པ་གཅོད་ཅིང་རང་ངོས་་་་
ནས་གྲུབ་པ་མི་གཅོད་པའི་ཕྱིར་ཏེ། དྲང་ངེས་རྣམ་འབྱེད་ལས། དེའི་ཕྱིར་
གསུང་རབ་ལས་ཀུན་རྫོབ་མིང་དང་བརྡ་དང་བཏགས་ཙམ་དུ་གསུངས་པའི་ས་
ཙམ་གི་སྒྲས་གང་གཅོད་པ་ཡང་མི་མཐུན་ནོ། །ཞེས་གསུངས་པའི་ཕྱིར། ཁོ་ན་རེ།
རང་རྒྱུད་པའི་ལུགས་ལ་ཆོས་ཐམས་ཅད་མིང་བརྡས་བཞག་ཙམ་མ་ཡིན་ཏེ།
རང་རྒྱུད་པའི་འདོད་པ་བསྐྱར་བའི་ཚེ་ཊིཀ་ཆེན་དགོངས་པ་རབ་གསལ་ལས།
དེ་ལྟར་ན་བློ་ལ་སྣང་བའི་དབང་གིས་བཞག་པ་མིན་པའི་སྡོད་ལུགས་མེད་ཀྱང་།
དེའི་དབང་གིས་བཞག་པའི་སྡོད་ལུགས་མིང་དུ་བཏགས་པ་ཙམ་མིན་པ་་་་་་
གཅིག་ཡོད་པ་ལུགས་འདི་ལ་མི་འགལ་བས། ཞེས་གསུངས་པའི་ཕྱིར་ཟེར་བ་མི་
འཐད་དེ། མིང་གིས་ཕར་བཏགས་ཙམ་མིན་པའི་གདགས་གཞིར་དངོས་ནས་
གྲུབ་པ་གཅིག་ཡོད་པ་རང་རྒྱུད་པའི་ལུགས་ལ་མི་འགལ་ཞེས་པའི་དོན་ཡིན་་་་་
པའི་ཕྱིར་ཏེ། དེའི་འཕྲོ་ཉིད་དུ། དབུ་མ་པ་གཉིས་ཀྱི་དགག་བྱ་ལ་བློའི་ངོར་མི་
འདྲ་བ་ཆེན་པོ་འོང་ངོ་། །ཞེས་གསུངས་པའི་ཕྱིར། ཁ་ཅིག ལུགས་འདི་ལ་མིང་
བརྡས་བཞག་ཙམ་ཡོད་པར་བྱས་ནས། ལྟོ་ལྡིར་བ་བུམ་པ་ཞེས་པའི་བརྡས་
བཞག་པའི་ཡུལ་དོན་དམ་པར་མེད་པར་རྟོགས་པ་ལ་དབུ་མའི་རིགས་པ་མི་་་་
དགོས་ཏེ་ཟེར་ན། མི་འཐད་དེ། དེ་དོན་དམ་པ་མེད་པ་གནས་ལུགས་མཐར་
ཐུག་ཡིན་པའི་ཕྱིར། ཁ་ཅིག་གཟུགས་གཟུགས་ཞེས་པའི་སྒྲ་འཇུག་པའི་འཇུག་
221

རྗེ་བཙུན་ཆོས་ཀྱི་རྒྱལ་མཚན་གྱི་གསུང་
གཞིར་དོན་དམ་པར་མེད་པར་རྟོགས་པ་ལ་དབུ་མའི་རིགས་པ་མི་དགོས་པ་དེ་་
དེའི་དོན་ཡིན་ཟེར་བ་མི་འཐད་དེ། དེ་དོན་དམ་པར་མེད་པ་གནས་ལུགས་
མཐར་ཐུག་ཡིན་པའི་ཕྱིར་ཏེ། གཟུགས་ལོངས་སྤྱོད་བྱར་བདེན་པར་མེད་པ་དེ་
དེ་ཡིན། ། 
གཟུགས་ལོངས་སྤྱོད་བྱར་བདེན་པར་འཛིན་པའི་བློ་བདེན་འཛིན་
ཡིན་པའི་ཕྱིར། ཁ་ཅིག 
གཟུགས་གཟུགས་འཛིན་རྟོག་བའི་ཞེན་གཞིར་དངོས་
པོའི་གནས་ཚོད་ཀྱི་ངོས་ནས་མ་གྲུབ་པར་རྟོགས་པ་ལ་དབུ་མའི་རིགས་པ་མི་་་
དགོས་ཏེ། 
གཟུགས་དེར་མ་གྲུབ་པར་འདོད་པ་ལ་དབུ་སེམས་གཉིས་མཚུངས་
པའི་ཕྱིར། དེས་ན་ལེགས་ལྡན་འབྱེད། ཞི་འཚོ་ཡབ་སྲས། འཕགས་སེང་རྣམས་
གཟུགས་དེར་དངོས་པོའི་གནས་ཚོད་ཀྱི་ངོས་ནས་མ་གྲུབ་པར་འདོད་པ་་་་་་
མཚུངས་ཀྱང་། གཟུགས་དེར་རང་གི་མཚན་ཉིད་ཀྱིས་མ་གྲུབ་པར་འདོད་པ་མི་
མཚུངས་ཏེ། ལེགས་ལྡན་འབྱེད་སོགས་ཀྱིས་དེ་དེར་གྲུབ་པར་བཞེད། རྣལ་
འབྱོར་སྤྱོད་པའི་རང་རྒྱུད་པ་རྣམས་ཀྱིས་དེ་དེར་མ་གྲུབ་པར་བཞེད་པའི་ཕྱིར
ཞེས་ཟེར་བ་མི་འཐད་དེ། རང་རྒྱུད་པའི་ལུགས་ལ་དེ་དེར་དངོས་གནས་ལ་མ་
གྲུབ་པའི་དོན། དེ་དེར་དོན་དམ་པར་མེད་པ་ལ་བཞེད་དམ། དེ་དེར་མེད་པ་ལ་
བཞེད། དང་པོ་ལྟར་ན། དེ་དེར་དངོས་གནས་ལ་མ་གྲུབ་པར་རྟོགས་པ་ལ་དབུ་
མའི་རིགས་པ་དགོས་པར་ཐལ། འདོད་པའི་ཕྱིར། གཉིས་པ་ལྟར་ན། དེ་དེར་མི་
སྲིད་པར་འགྱུར་ལ། 
དེ་ལྟར་ན་གཟུགས་ཞེས་པའི་སྒྲ་འཇུག་པའི་འཇུག་གཞིར་
མི་སྲིང་པར་ཐལ་པའི་སྐྱོན་ཡོད་པའི་ཕྱིར་རོ། །གཞན་ཡང་། ལེགས་ལྡན་གཞིར་
བཞག 
གཟུགས་གཟུགས་འཛིན་རྟོག་པའི་ཞེན་གཞིར་དངོས་པོའི་གནས་ཚོད་
222

དྲང་ངེས་མཐའ་དཔྱོད་
ཀྱི་ངོས་ནས་གྲུབ་པར་ཐལ། དེ་དེར་ཡོད་པ་གང་ཞིག ཡོད་ན་དངོས་པོའི་
གནས་ཚོད་ལ་ཡོད་དགོས་པའི་ཕྱིར། དང་པོ་གྲུབ་སྟེ། དེ་དེར་རང་གི་མཚན་
ཉིད་ཀྱིས་གྲུབ་བའི་ཕྱིར། རྟགས་ཁས། རྣལ་འབྱོར་སྤྱོད་པའི་རང་རྒྱུད་པའི་
ལུགས་ལ་ཡང་། དེ་དེར་རང་གི་མཚན་ཉིད་ཀྱིས་གྲུབ་པར་ཐལ། དེའི་ལུགས་ལ་
དེ་དེར་ཡོད་པ་གང་ཞིག་དེའི་ལུགས་ལ་ཡོད་ན་དེའི་ལུགས་ལ་རང་གི་མཚན་་་་་
ཉིད་ཀྱིས་གྲུབ་དགོས་པའི་ཕྱིར། གཉིས་པ་རང་ལུགས་ལ། སློབ་དཔོན་ལེགས་
ལྡན་འབྱེད་ཀྱིས་མདོ་སྡེ་དགོངས་འགྲེལ་དབུ་མ་པའི་བཀར་བཞེད་དེ། དེས་
ཀུན་བཏགས་དོན་དམ་པར་རང་གི་མཚན་ཉིད་ཀྱིས་མ་གྲུབ་པ་དགོངས་་་་་་་
འགྲེལ་ལས་ཀུན་བཏགས་མཚན་ཉིད་ངོ་བོ་ཉིད་མེད་པར་གསུངས་པའི་དོན་་་་
དང་། གཞན་དབང་དོན་དམ་པར་སྐྱེ་བ་མེད་པ་དགོངས་འགྲེལ་ལས་གཞན་
དབང་སྐྱེ་བ་ངོ་བོ་ཉིད་མེད་པར་གསུངས་པའི་དོན་དང་། གཞན་དབང་དོན་
དམ་པར་མེད་བཞིན་དུ་བདེན་པར་སྣང་བ་སྒྱུ་མ་ལྟ་བུ་ཡིན་པ་དེ་དགོངས་་་་་་
འགྲེལ་ལས་གཞན་དབང་སྒྱུ་མ་ལྟ་བུར་གསུངས་པའི་དོན་དུ་བཞེད་པའི་ཕྱིར
དང་པོ་གྲུབ་སྟེ། དེས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་དགོངས་
འགྲེལ་ལས་ཀུན་བཏགས་མཚན་ཉིད་ངོ་བོ་ཉིད་མེད་པར་གསུངས་པའི་དོན་་་་
དུ་སེམས་ཙམ་པས་ཁས་བླངས་པ་ལ་རིགས་པའི་གནོད་བྱེད་གཉིས་བསྟན་་་་་་
ནས་མདོ་དེའི་དགོངས་པ་དབུ་མར་འགྲེལ་བའི་ཕྱིར། གནོད་བྱེད་ཀྱི་རིགས་པ་
ནི། ཀུན་བཏགས་རང་གི་མཚན་ཉིད་ཀྱིས་མ་གྲུབ་པའི་དོན། ཀུན་བཏགས་
འདོགས་བྱེད་ཀྱི་མིང་དང་རྟོག་པ་རང་གི་མཚན་ཉིད་ཀྱིས་མ་གྲུབ་ལ་བྱེད་དམ
223

རྗེ་བཙུན་ཆོས་ཀྱི་རྒྱལ་མཚན་གྱི་བ།སུང་།
བཏགས་དོན་ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་ལ་བྱེད། དང་པོ་
ལྟར་ན། གཞན་དབང་ལ་སྐུར་འདེབས་སུ་འགྱུར་ཏེ། དེ་ལྟར་སྨྲ་བ་ཀུན་
བཏགས་འདོགས་བྱེད་ཀྱི་སྒྲ་རྟོག་མེད་པར་ལྟ་བ་ཡིན་པའི་ཕྱིར། དེ་ལྟར་ཡང་
ཤེས་རབ་སྒྲོན་མ་ལས་དེ་ལ་འདིར་གལ་ཏེ་གཟུགས་ཞེས་བྱ་བར་ཡིད་ལ་བརྗོད་
པ་དང་ཚིག་ཏུ་བརྗོད་པའི་ཀུན་བཏགས་པའི་ངོ་བོ་ཉིད་གང་ཡིན་པ་དེ་མེད་དོ།
ཞེ་ན་ནི། དངོས་པོ་ལ་སྐུར་བ་འདེབས་པ་ཡིན་ཏེ། ཡིད་ལ་བརྗོད་པ་དང་ཚིག་
ཏུ་བརྗོད་པ་ལ་སྐུར་བ་འདེབས་པ་ཡིན་པའི་ཕྱིར། ཞེས་གསུངས། གཉིས་པ་
ལྟར་ན་དེ་ལྟར་སྨྲ་བ་ཀུན་བཏགས་ལ་སྐུར་པ་འདེབས་པ་ཡིན་ཏེ། ཁ་ཀུན་
བཏགས་རང་གི་མཚན་ཉིད་ཀྱིས་གྲུབ་པའི་ཕྱིར། དེ་ལྟར་ཡང་ཤེས་རབ་སྒྲོན་མ་
ལས། ཅི་སྟེ་ཡང་གང་ཡང་རུང་བས་དེ་གཉིས་ཀྱི་དོན་ཀུན་བཏགས་པ་དེ་མེད་
དེ། དཔེར་ན་ཐག་པ་ལ་སྦྲུལ་ཀྱི་བློ་བཞིན་ནོ་ཞེ་ན་ཀུན་བཏགས་མེད་པ་མ་ཡིན་
ཏེ། དེ་ལ་རྣམ་པ་འདྲ་བས་བློ་འཁྲུལ་བས་ཀུན་བཏགས་པའི་དོན་མེད་ཀྱང་ཐ་
སྙད་དུ་སྦྲུལ་འཁྱིལ་བ་ལ་དེ་མེད་པ་མ་ཡིན་པའི་ཕྱིར། ཞེས་གསུངས། དེས་དེ་
དབུ་མ་བའི་བཀར་བཞེད་ཀྱང་། ངེས་དོན་གྱི་མདོར་མི་བཞེད་དེ། དེས་དེ་སྒྲ་ཇི་
བཞིན་དུ་ཁས་ལེན་དུ་རུང་བའི་མདོར་མི་བཞེད་པའི་ཕྱིར་ཏེ། དེས་ཆོས་རྣམས་
ཀྱི་མཚན་ཉིད་ངོ་བོ་ཉིད་མེད་པ་གང་ཞེ་ན། ཞེས་སོགས་ཀྱི་སྐབས་ནས་བསྟན་
པའི་ཀུན་བཏགས་རང་གི་མཚན་ཉིད་ཀྱིས་གྲུབ་པར་བཞེད་པ་གང་ཞིག དེས་
དེའི་སྐབས་ནས་དངོས་སུ་བསྟན་པའི་ཀུན་བཏགས་དེ་རང་གི་མཚན་ཉིད་་་་་་
ཀྱིས་མ་གྲུབ་པར་སྒྲས་ཟིན་ལ་བསྟན་པར་བཞེད་པའི་ཕྱིར། དང་པོ་གྲུབ་སྟེ།།
224

དྲང་ངེས་མཐའ་དཔྱོད་
ཀུན་བཏགས་མེད་པ་མ་ཡིན་ཏེ། ཞེས་གསུངས་པའི་ཕྱིར། གཉིས་པ་གྲུབ་སྟེ།
མདོ་དེའི་སྐབས་ནས་དངོས་སུ་བསྟན་པའི་ཀུན་བཏགས་རང་གི་མཚན་ཉིད་་་་
ཀྱིས་མ་གྲུབ་པ་མདོ་དེའི་སྒྲས་ཟིན་གྱི་དོན་དུ་བཞེད་པ་ལ་དབུ་སེམས་གཉིས་་་་
མཐུན་པའི་ཕྱིར། 
དེས་ཀུན་བཏགས་དོན་དམ་པར་མ་གྲུབ་པ་དགོངས་འགྲེལ་
ལས་ཀུན་བཏགས་མཚན་ཉིད་ངོ་བོ་ཉིད་མེད་པར་གསུངས་པའི་དོན་་་་་་་་
བཞེད་དེ། ཤེས་རབ་སྒྲོན་མ་ལས། ཀུན་བཏགས་པའི་དོན་ཡོད་པ་མ་ཡིན་པར་
སྟོན་པར་འདོད་པས་ནི། སློབ་དཔོན་དབུ་མའི་ཚུལ་འཐད་པ་དང་བཅས་པ་དེ་
བཀའ་སྩལ་པ་ཉིད་འདོད་པར་བྱ་སྟེ། ཞེས་དང་། དྲང་ངེས་རྣམ་འབྱེད་ལས།
དེས་ན་ངོ་བོ་དང་ཁྱད་པར་དུ་ཀུན་བཏགས་པའི་ཀུན་བཏགས་མཚན་ཉིད་ངོས་
བོ་ཉིད་མེད་པར་སྟོན་འདོད་པས་ནི་དབུ་མའི་རིགས་པ་འདོད་པར་བྱའོ་ཞེས་་
ཤེས་རབ་སྒྲོན་མ་ལས་གསུངས་ཏེ། ཞེས་གསུངས་པ་རྣམས་ཀྱིས་གྲུབ་པའི་ཕྱིར།
དེས་ན་གོང་གི་རྗེས་འབྲང་རྣམས་ཀྱི་ལུང་དེའི་དོན་བཤད་ཚུལ་ལ། དོན་དམ་
པར་དངོས་པོ་སེལ་ན་དབུ་མའི་རྗེས་སུ་སྨྲ་བ་ཡིན་ཏེ། ཞེས་གསུངས་པའི་དོན།
གཟུགས་སོགས་ཀྱི་དངོས་པོ་རྣམས་དོན་དམ་པར་མ་གྲུབ་པར་སྨྲན་དབུ་མའི་
རྗེས་སུ་འབྲང་དགོས་ཞེས་པའི་དོན་ཡིན་གྱི། ལྟོ་ལྡིར་བ་བུམ་པ་ཞེས་པའི་སྒྲ་
འཇུག་པའི་འཇུག་གཞི་ཡིན་པ་ལྟོ་ལྡིར་བའི་སྡོད་ལུགས་ཀྱི་ངོས་ནས་མ་གྲུབ་་་་
པར་རྟོགས་པ་ལ་དབུ་མའིརིགས་པ་དགོས་ཞེས་པའི་དོན་མ་ཡིན་ཏེ། སེམས་
ཙམ་བའི་རིགས་པ་ལ་བརྟེན་ནས་ཀྱང་དེ་ལྟར་དུ་རྟོགས་ནུས་བའི་ཕྱིར་ཏེ
མིང་བརྡས་བཞག་པ་དངོས་པོའི་དེ་ཁོ་ན་ཉིད་དུ་གནས་པ་འགོག་པའི་རིགས་་
225

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
པ་ལ་དབུ་སེམས་གཉིས་མཚུངས་པའི་ཕྱིར། རིགས་པ་ནི། བརྡ་མི་ཤེས་པའི་
ལྷུག་པ་དང་འོན་པ་སོགས་ཀྱིས་ཀྱང་ལྟོ་ལྡིར་བ་མཐོང་ཙམ་ནས་ལྟོ་ལྡིར་བ་འདི་
བུམ་པའོ་སྙམ་བའི་བློ་སྐྱེ་བར་ཐལ། ལྟོ་ལྡིར་བ་བུམ་པ་ཞེས་པའི་སྒྲ་འཇུག་པའི་
འཇུག་གཞི་ཡིན་པ་ལྟོ་ལྡིར་བའི་སྡོད་ལུགས་ཀྱི་ངོས་ནས་གྲུབ་པའི་ཕྱིར། རྟགས་
ཁས། བ་ལང་ལ་སོགས་པས་ཀྱང་རང་གཞན་གྱི་བུ་མཐོང་ཙམ་ནས་ནོག་སོགས་
འདུས་བའི་གོང་བུ་འདི་བ་ལང་ངོ་སྙམ་པའི་བློ་སྐྱེ་བར་ཐལ། ལ ནོག་སོགས་
འདུས་པའི་གོང་བུ་བ་ལང་ཞེས་པའི་སྒྲ་འཇུག་པའི་འཇུག་གཞི་ཡིན་པ་དེ་ནོག་་
སོགས་འདུས་པའི་གོང་བུའི་སྡོད་ལུགས་ཀྱི་ངོས་ནས་གྲུབ་པའི་ཕྱིར། རྟགས་
ཁས། ཞེས་པའི་དོན་ནོ། །ཡང་ན། རབ་བྱེད་ཉེར་ལྔ་བའི་འགྲེལ་བ་ཤེས་རབ་
སྒྲོན་མ་ལས། དོན་དམ་པར་དངོས་པོ་སེལ་ན་དབུ་མའི་རྗེས་སུ་སྨྲ་བ་ཡིན་ཏེ།
ཞེས་དང་། ཀུན་བཏགས་པའི་དོན་ཡོད་པ་མ་ཡིན་པར་འདོད་པས་ནི་ཞེས་
སོགས་ཀྱི་དོན་ནི། གཟུགས་སོགས་ཀྱི་དངོས་པོ་དོན་དམ་པར་མ་གྲུབ་པར་སྨྲ་
ན་དབུ་མའི་རྗེས་སུ་འབྲང་དགོས་ཞེས་པའི་དོན་ཡིན་གྱི། ལྟོ་ལྡིར་བ་བུམ་པ་
ཞེས་པའི་སྒྲ་འཇུག་པའི་འཇུག་གཞི་ཡིན་པ་དོན་དམ་པར་གྲུབ་པ་འགོག་པ་ལས་
དབུ་མའི་རིགས་པ་དགོས་ཞེས་བསྟན་པ་མ་ཡིན་ཏེ། སེམས་ཙམ་པས་ཀྱང་དེ་
དོན་དམ་པར་གྲུབ་པ་འགོག་པའི་ཕྱིར་ཏེ། མིང་གི་བརྡས་བཞག་པ་དོན་དམ་
པར་མ་གྲུབ་པར་འདོད་པ་ལ་དབུ་སེམས་གཉིས་འདྲ་བར་རྟོག་གེ་འབར་་་་་
ལས་བཤད་པའི་ཕྱིར་ཏེ། རྟོག་གེ་འབར་བའི་ལྐུག་པ་དང་འོན་པ་ལ་སོགས་
པའི་བརྡ་མི་ཤེས་པས་ཀྱང་བུམ་པ་ལ་སོགས་པའི་དོན་ཤེས་ཤིང་བ་ལང་ལ་་་་་་
226

། དྲང་ངེས་མཐའ་དཔྱོད །
སོགས་པས་དྲི་དང་གཟུགས་ལ་སོགས་པས་རང་གཞན་གྱི་བུ་ཤེས་ནུས་པས་་་་་་
མིང་གི་བརྡས་བཞག་པ་དོན་དམ་པར་མ་གྲུབ་པར་འདོད་པ་ལ་དབུ་སེམས་་་
འདྲ་བར་བཤད་པའི་ཕྱིར། ཞེས་པའི་དོན་དེ་སྔོན་མེད་པའི་ལེགས་བཤད་ཆེན་
མོའོ། །གསུང་རབ་ཚུལ་བཞིན་གོ་ན་སེམས་ལ་དགའ་བདེ་འཆར། །ལུང་དོན་
ལེགས་པར་བཤད་ན་དཀའ་གནས་དུ་མ་འཆར། །ཕྱོགས་ལྷུང་སྤངས་ཏེ་བལྟས་
ན་ལེགས་བཤད་སྣོད་དུ་རུང་། ། བློ་གྲོས་མིག་དང་ལྡན་པས་འདིའི་དོན་གོ་བར་
འགྱུར། །ཞེས་པ་ནི་བར་སྐབས་ཀྱི་ཚིགས་སུ་བཅད་པའོ། །དྲང་ངེས་རྣམ་འབྱེད་
ལས། 
ཕྱི་རོལ་བཀག་པ་མིན་པར་བཞེད་བས་ཕྱི་རོལ་བཀག་པ་དེ་མདོ་གང་གི་
ཡང་དོན་མིན་པར་བཞེད་དམ་དཔྱད་པར་བྱའོ། །ཞེས་གསུངས་པའི་དོན་ལ་ཁ་
ཅིག 
སློབ་དཔོན་ལེགས་ལྡན་འབྱེད་ཀྱིས་ཕྱི་དོན་མེད་པར་སྟོན་པའི་མདོ་མི་
བཞེད་དེ། དེས་ལང་གཤེགས་ལས། ཕྱི་རོལ་སྣང་བ་ཡོད་མིན་ཏེ། ཞེས་སོགས་
ཀྱིས་ཀྱང་ཕྱི་དོན་མེད་པར་མ་བསྟན་པར་བཞེད། ས་བཅུ་པ་ལས་ཁམས་གསུམ་
འདི་ནི་སེམས་ཙམ་མོ། །ཞེས་པས་ཀྱང་དེ་མེད་པར་མ་བསྟན་པར་བཞེད་པའི་
ཕྱིར་ཞེས་ཟེར། དེ་ལ་ཁ་ཅིག ལེགས་ལྡན་འབྱེད་ཀྱིས་ཕྱི་དོན་མེད་པར་སྟོན་
པའི་མདོ་ཁས་ལེན་པར་ཐལ། དེས་བྱམས་ཞུས་ལེའུ་ལས། བཅོམ་ལྡན་འདས་
ཏིང་ངེ་འཛིན་གྱི་སྤྱོད་ཡུལ་གཟུགས་ཅན་གང་ལགས་པ་དེ་སེམས་ལས་ཐ་དད་
པ་ཞེས་བགྱི་བའམ། ཐ་དད་མ་ཡིན་ཞེས་བགྱི། བྱམས་པ་ཐ་དད་པ་མ་ཡིན་ཞེས་
བྱའོ། །
ཞེས་སོགས་ཀྱིས་ཕྱི་དོན་མེད་པར་དངོས་སུ་བསྟན་པར་བཞེད་པའི་ཕྱིར་
ཏེ། 
མདོ་དེས་ཕྱི་དོན་བཀག་པར་དབུ་མ་པ་གཞན་རྣམས་བཞེད་ཅིང་དེ་ལ་
227

རྗེ་བཙུན་ཆོས་ཀྱི་རྒྱལ་མཚན་གྱི་གསུང་
ལེགས་ལྡན་འབྱེད་ཀྱིས་དགག་གཞག་མ་མཛད་པའི་ཕྱིར་དང་། ལེགས་ལྡན་
འབྱེད་ཀྱིས་མདོ་དེ་མ་གཟིགས་པ་ཡང་མ་ཡིན་ལ། དེས་མཚན་ཉིད་ལ་ལྡེམ་
དགོངས་ཀྱི་མདོར་ཡང་ཁས་ལེན་པའི་ཕྱིར། ཞེས་ཟེར་བ་མི་འཐད་དེ། བྱམས་
ཞུས་ཀྱི་ལེའུར་དེ་ལྟར་གསུངས་པ་དེ་གཟུགས་དེ་སེམས་ལས་དོན་དམ་པར་ཐ་
དད་པ་མ་ཡིན་ཞེས་པའི་དོན་དུ་ལེགས་ལྡན་འབྱེད་བཞེད་པའི་ཕྱིར་ཏེ། ཕྱི་
རོལ་སྣང་བ་ཡོད་མིན་ཏེ། ཞེས་སོགས་ཕྱི་དོན་དོན་དམ་པར་ཡོད་པ་མ་ཡིན་
པར་སྟོན་པའི་དབུ་མའི་བཀར་ཀ་མ་ལ་ཤཱི་ལ་བཞེད་པ་གང་ཞིག སློབ་དཔོན་
འདི་གཉིས་དགོངས་འགྲེལ་གྱི་དོན་བཤད་ཚུལ་ལ་དགོངས་པ་གཅིག་པའི་ཕྱིར།
དེས་ན་ལེགས་ལྡན་འབྱེད་ཕྱི་དོན་མེད་པར་སྟོན་པའི་མདོ་ཁས་ལེན་ཏེ། དེས་
ཀུན་གཞི་རྣམ་ཤེས་ཡོད་པར་སྟོན་པའི་མདོ་ཁས་ལེན་པ་གང་ཞིག དེ་ཡིན་ན་
ཕྱི་དོན་མེད་པར་སྟོན་པའི་མདོ་ཡིན་དགོས་པར་ལེགས་ལྡན་འབྱེད་ཀྱིས་་་་་་་
བཞེད་པའི་ཕྱིར། དེས་ན་དྲང་ངེས་རྣམ་འབྱེད་ཀྱི་ལུང་དེའི་དོན་ནི། ཕྱི་དོན་
མེད་པར་སྒྲས་ཟིན་ལས་སྟོན་པའི་མདོ་སློབ་དཔོན་ལེགས་ལྡན་འབྱེད་མི་་་་་་
བཞེད་ཅེས་པའི་དོན་ནོ། ། ཁོ་ན་རེ། ལྟོ་ལྡིར་བ་བུམ་པ་ཞེས་པའི་མིང་བརྡའི་
ཡུལ་དུ་ལྟོ་ལྡིར་བའི་སྡོད་ལུགས་ཀྱི་ངོས་ནས་མ་གྲུབ་པར་ཐལ། ལུང་དོན་
འཐད་པའི་ཕྱིར། འདོད་མི་ནུས་ཏེ། ལྟོ་ལྡིར་བ་དེའི་ཡུལ་དུ་རང་གི་སྡོད་ལུགས་
ཀྱི་ངོས་ནས་གྲུབ་པའི་ཕྱིར། ལྟོ་ལྡིར་བ་དེའི་ཡུལ་དུ་གྲུབ་པ་གང་ཞིག ཡོད་ན་
རང་གི་སྡོད་ལུགས་ཀྱི་ངོས་ནས་ཡོད་དགོས་པའི་ཕྱིར། ཞེས་ཟེར་རོ། །
་ ་ ་ ་ ་ ༌ ་ ་ ་་
228

དྲང་ངེས་མཐའ་དཔྱོད།
ཞི་འཚོ་ཡབ་སྲས་ཀྱི་ལུགས་བཤད་པ།
གཉིས་པ་ཞི་འཚོ་ཡབ་སྲས་ཀྱི་ལུགས་བཤད་པ་ནི། དབུ་མ་སྣང་པ་ལས།
དེའི་དོན་དུ་བཅོམ་ལྡན་འདས་ཀྱིས་སྐྱེ་བ་མེད་པ་ལ་སོགས་པ་བསྟན་པ་་་་་
དོན་དམ་པའི་དབང་དུ་མཛད་པ་ཁོ་ནར་བརྗོད་ཅིང་། ངོ་བོ་ཉིད་མེད་པ་
རྣམ་པ་གསུམ་གྱི་དགོངས་པ་བསྟན་པས་དབུ་མའི་ལམ་མཐའ་གཉིས་དང་
བྲལ་བ་རབ་ཏུ་བསྟན་པའི་ཕྱིར་ངེས་པའི་དོན་ཁོ་ན་གཞུང་འཛུགས་པར་་་་
མཛད་པ་ཡིན་ཏེ། ཞེས་སོགས་ཀྱི་སྐབས་སུ་གསུམ་ལས། དང་པོ་ནི། ཁ་ཅིག
རང་རྒྱུད་པའི་ལུགས་ལ་མདོ་སྡེ་ལ་འགལ་སྤོང་གི་དྲི་བ་ཞུས་ཚུལ་ཡོད་དེ
འཁོར་ལོ་དང་པོར་གཟུགས་ནས་བྱང་ཕྱོགས་སོ་བདུན་གྱི་བར་གྱི་ཆོས་་་་་་་
ཐམས་ཅད་ལ་རང་གི་མཚན་ཉིད་ཀྱིས་གྲུབ་པའི་སྐྱེ་འགག་སོགས་ཡོད་པར་
གསུངས་པ་དང་། 
འཁོར་ལོ་བར་བར་སྐྱེ་འགག་མེད་པར་བཀའ་སྩལ་པ་
གཉིས་སྒྲས་ཟིན་ལྟར་ན་འགལ་ཡང་། འགལ་བ་མི་མངའ་བས། འཁོར་ལོ་
བར་བར་དེ་ལྟར་གསུངས་པ་ཅི་ལ་དགོངས་ནས་གསུངས་ཞེས་དངོས་སུ་་་་
ཞུས་ནས་འཁོར་ལོ་དང་པོར་དེ་ལྟར་གསུངས་པ་ཅི་ལ་དགོངས་ནས་་་་་༌་
གསུངས་པ་ཡིན། ཞེས་དོན་གྱིས་ཞུས་པ་ཡིན་པའི་ཕྱིར། ཞེས་ཟེར་ཞིང་།
འཁོར་ལོ་ཐ་མ་དོན་དམ་ཡང་དག་འཕགས་ཞུས་ཀྱི་ལེའུ་དེ་ངེས་དོན་གྱི་་་་་
མདོ་ཡིན་ཏེ། 
དེ་ཡུམ་རྒྱས་འབྲིང་བསྡུས་གསུམ་ངེས་དོན་གྱི་མདོར་གཞུང་
བཙུགས་ནས་སྒྲུབ་པའི་དབུ་མ་པའི་བཀའ་ཡིན་པའི་ཕྱིར། ཞེས་ཟེར་ན། དེ་
ཆོས་ཅན། སྒྲ་ཇི་བཞིན་པ་ཡིན་པར་ཐལ། ངེས་དོན་གྱི་མདོ་ཡིན་པའི་ཕྱིར།
229

རྗེ་བཙུན་ཚོས་ཀྱི་རྒྱལ་མཚན་གྱི་གསུང་།
ཁྱབ་སྟེ། དབུ་མ་སྣང་བ་ལས། ངེས་པའི་དོན་ཀྱང་གང་ལ་བྱ་ཞེ་ན་ཚད་མ་
དང་བཅས་པ་དང་དོན་དམ་པའི་དབང་དུ་མཛད་ནས་བཤད་པ་གང་ཡིན་
པ་སྟེ། དེ་ནི་དེ་ལས་ལོགས་ཤིག་ཏུ་གཞན་གྱིས་གང་དུ་ཡང་དྲངས་བར་མི་
ནུས་སོ། །ཞེས་གསུངས་པའི་ཕྱིར། འདོད་ན། དེའི་ནང་ཚན་དུ་གྱུར་པའི་
ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་གང་ཞེ་ན། ཞེས་སོགས་སྒྲ་ཇི་
བཞིན་པ་ཡིན་པར་ཐལ། འདོད་པའི་ཕྱིར། འདོད་ན། ཀུན་བཏགས་རང་གི་
མཚན་ཉིད་ཀྱིས་མ་གྲུབ་པར་ཐལ་ལོ། །ཁོ་ན་རེ། མདོ་དེའི་སྐབས་ནས་
དངོས་སུ་བསྟན་པའི་ཀུན་བཏགས་གཞི་མ་གྲུབ་པས་སྐྱོན་མེད་དོ་ཞེ་ན།
དྲང་ངེས་རྣམ་འབྱེད་ལས། ཀུན་བཏགས་ནམ་མཁའི་མེ་ཏོག་དང་འདྲ་བ་
ནི་རྟོག་པས་བཏགས་པ་ཙམ་གྱི་དཔེ་ཡིན་གྱི་ཤེས་བྱ་ལ་མི་སྲིད་པའི་དཔེ་་་
མིན་ནོ། །ཞེས་གསུངས་པ་མི་འཐད་པར་ཐལ། དམ་བཅའ་འཐད་པའི་ཕྱིར།
གཞན་ཡང་། གྲུབ་དོན་གསུམ་པ་སྒྲ་ཇི་བཞིན་པ་ཡིན་པར་ཐལ། མདོ་སྡེ་
དགོངས་འགྲེལ་དེ་ཡིན་པའི་ཕྱིར། འདོད་ན། རྒྱས་འབྲིང་བསྡུས་གསུམ་དྲང་
དོན་གྱི་མདོ་ཡིན་པར་ཐལ། འདོད་པའི་ཕྱིར། ཁྱབ་སྟེ། དེ་དེའི་སྐབས་ནས་
བསྟན་པའི་འཁོར་ལོ་གཉིས་པའི་མཚན་གཞི་ཡིན་པའི་ཕྱིར་ཏེ། རྣམ་བཤད་
ལས། དབུ་སེམས་ཀྱི་ཤིང་རྟ་ཆེན་པོ་རྣམས་ཀྱིས་ཡུམ་གྱི་མདོའི་དྲང་ངེས་ཀྱི་
ཁྱད་པར་མི་འདྲ་ཡང་འདིར་བཤད་པ་འཁོར་ལོ་གཉིས་པའི་མཚན་གཞིར་་
བཞེད་པ་ལ་ནི་འདྲའོ། །ཞེས་གསུངས་པའི་ཕྱིར། མ་ཁྱབ་ན། ལུང་དེའི་
བསྟན་དོན་མ་གྲུབ་པར་ཐལ། གྲུབ་དོན་གཉིས་པའི་སྐབས་ནས་བསྟན་པའི་
230

དྲང་ངེས་མཐའ་དཔྱོད། ཁ་
འཁོར་ལོ་བར་བ་ཡང་ཡིན། དབུ་མ་པས་ངེས་དོན་གྱི་མདོར་ཁས་ལེན་པ་
ཡང་ཡིན། སེམས་ཙམ་པས་དྲང་དོན་གྱི་མདོར་ཁས་ལེན་པ་ཡང་ཡིན་པའི་
གཞི་མཐུན་པ་གཅིག་མེད་པའི་ཕྱིར། རྟགས་སླ། གཞན་ཡང་། འཁོར་ལོ་
དང་པོར་གཟུགས་ནས་བྱང་ཕྱོགས་སོ་བདུན་གྱི་བར་གྱི་ཆོས་ཐམས་ཅད་ལ་
རང་གི་མཚན་ཉིད་ཀྱིས་གྲུབ་པའི་སྐྱེ་འགག་སོགས་ཡོད་པར་བཀའ་སྩལ་་་་་
བར་ཐལ། ཁྱོད་ཀྱི་འགལ་སྤོང་ཞུས་ཚུལ་དེ་འཐད་པའི་ཕྱིར། ཁྱབ་སྟེ། དྲི་བ་
ཞུས་པའི་མདོ་དེ་སྒྲ་ཇི་བཞིན་པ་ཡིན་པའི་ཕྱིར། རྟགས་ཁས། འདོད་ན།
འཁོར་ལོ་དང་པོར་ཆོས་ཁམས་དང་ཆོས་ཀྱི་སྐྱེ་མཆེད་སོགས་འདུས་མ་བྱས་
རྣམས་ལ་སྐྱེ་འགག་ཡོད་པར་བཀའ་སྩལ་བར་ཐལ་ལོ། །འདོད་ན། མདོ་སྡེ་
བས་དེ་རྣམས་ལ་སྐྱེ་འགག་ཡོད་པར་ཁས་ལེན་པར་ཐལ། འདོད་པ་གང་
ཞིག དེས་འཁོར་ལོ་དང་པོ་སྒྲ་ཇི་བཞིན་པར་ཁས་ལེན་པའི་ཕྱིར། གཞན་
ཡང་། དགོངས་འགྲེལ་ལས། བཅོམ་ལྡན་འདས་ཀྱིས་ཆོས་ཐམས་ཅད་ངོ་བོ་
ཉིད་མ་མཆིས་པ་ཆོས་ཐམས་ཅད་མ་སྐྱེས་མ་འགག་པ་ཞེས་སོགས་ཀྱི་ངོ་བོ་་
ཉིད་མ་མཆིས་པ་ཞེས་གསུངས་པ་མི་འཐད་པར་ཐལ། འཁོར་ལོ་བར་བར་
ཆོས་ཐམས་ཅད་ངོ་བོ་ཉིད་མེད་པར་གསུངས་པ་ཅི་ལ་དགོངས་ནས་་་་་་་་་
གསུངས་ཞེས་འགལ་སྤོང་མ་ཞུས་པའི་ཕྱིར་ཏེ། ཁྱོད་ཀྱི་དེ་འཐད་པའི་ཕྱིར།
གཞན་ཡང་། བཅོམ་ལྡན་འདས་ཀྱི་རྣམ་གྲངས་དུ་མར་ཞེས་སོགས་གསུངས་
པ་དེ་སྒྲ་ཇི་བཞིན་པར་ཐལ། དོན་དམ་ཡང་དག་འཕགས་ཞུས་ཀྱི་ལེའུ་དེ་དེ་
ཡིན་པའི་ཕྱིར། རྟགས་ཁས། འདོད་ན། འཁོར་ལོ་དང་པོར་གཟུགས་ནས་
231

རྗེ་བཙུན་ཚོས་ཀྱི་རྒྱལ་མཚན་གྱི་གསུང།
བྱང་ཕྱོགས་སོ་བདུན་གྱི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་་་
གྲུབ་པར་གསུངས་པ་ཅི་ལ་དགོངས་ནས་གསུངས་ཞེས་དོན་དམ་ཡང་དག་་
འཕགས་ཀྱིས་ཞུས་པ་ཡིན་པར་ཐལ་ལོ། །འདོད་ན། དེ་ལྟར་གསུངས་པ་དེ་
དགོངས་གཞི་འཆད་དགོས་ཀྱི་མདོ་ཡིན་པར་ཐལ་ལོ། །ཁ་ཅིག གྲུབ་དོན་
གཉིས་པས་འཁོར་ལོ་བར་བ་ཤེས་རབ་སྙིང་པོ་དྲང་དོན་གྱི་མདོར་བསྟན་་་་
ཀྱང་། རྒྱས་འབྲིང་བསྡུས་གསུམ་དེ་ལྟར་མ་བསྟན་ཏེ། དེ་ལྟ་མ་ཡིན་ན། དེ་
ཆོས་ཅན། ཁྱོད་ཀྱིས་དེ་དྲང་དོན་གྱི་མདོར་མ་བསྟན་པར་ཐལ། ཁྱོད་ཀྱིས་དེ་
ངེས་དོན་གྱི་མདོར་བསྟན་པའི་ཕྱིར་ཟེར་ན་མ་ཁྱབ། དེར་ཐལ། ཁྱོད་ཀྱིས་དེ་
ངེས་དོན་གྱི་མདོར་སྒྲུབ་བའི་ཕྱིར་ཟེར་ན། ཤེས་བྱ་ཆོས་ཅན། ཡུམ་འབུམ་པ་
དེ་གྲུབ་དོན་གཉིས་པས་དྲང་དོན་གྱི་མདོར་བསྟན་པར་ཐལ། དེ་གྲུབ་དོན་
གྱི་མདོ་ཚན་གཉིས་བའི་སྐབས་ནས་བསྟན་པའི་འཁོར་ལོ་བར་བ་ཡིན་པའི་
ཕྱིར་ཏེ། ཐེག་པ་ཆེན་པོ་ལ་ཡང་དག་པར་ཞུགས་པ་རྣམས་ལ་ཆོས་ཀྱི་
འཁོར་ལོ་གཉིས་པ་བསྐོར་ཏེ། ཞེས་པའི་སྐབས་ནས་དངོས་སུ་བསྟན་པའི་
འཁོར་ལོ་བར་བ་དེ་ལ་དགག་བྱ་ལ་དོན་དམ་གྱི་ཁྱད་པར་སྦྱར་བ་དང་་་་
སྦྱར་བ་གཉིས་སུ་ཡོད་པའི་ཕྱིར་ཏེ། དྲང་ངེས་རྣམ་འབྱེད་ལས། མདོར་བསྡུ་
ན་ཐེག་ཆེན་ལ་ཞུགས་པ་ལ་འཁོར་ལོ་གཉིས་པ་གསུངས་པ་དེ་ལ་དགག་བྱ་་
ལ་དོན་དམ་པའི་ཁྱད་པར་སྦྱར་བ་དང་མ་སྦྱར་གཉིས་བྱུང་བའི་ཕྱི་མའི་་་་་
མདོ་ནས་འབྱུང་བ་བཞིན་སྒྲ་ཇི་བཞིན་པར་མི་གཟུང་བར་སྔ་མ་ནས་་་་་་༌་
འབྱུང་བ་བཞིན་སྐྱེ་འགག་ལ་སོགས་པ་དོན་དམ་དུ་མེད་ཅིང་ཐ་སྙད་དུ་་་་
232

དྲང་ངེས་མཐའ་དཔྱོད་
ཡོད་པར་ཤེས་པར་གྱིས་ཤིག་ཅེས་དགོངས་འགྲེལ་གྱིས་འགྲེལ་པས།
དགོངས་འགྲེལ་ནི་ཡུམ་འབུམ་པ་ལྟ་བུ་རྣམས་ངེས་དོན་དུ་གཞུང་འཛུགས་་
པའི་མདོར་བཞེད་དོ། །ཞེས་གསུངས་པའི་ཕྱིར། གཞན་ཡང་། མདོ་ཤེས་
རབ་སྙིང་པོས་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་བསྟན་་་་་
པར་ཐལ། ཡུམ་འབུམ་པས་དེ་ལྟར་བསྟན་པ་གང་ཞིག དེ་གཉིས་བསྟན་
དོན་གཅིག་པའི་ཕྱིར་ཏེ། དེ་གཉིས་དབུ་མ་པའི་བཀར་མཚུངས་པའི་ཕྱིར།
འདོད་མི་ནུས་ཏེ། དེས་ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་
པར་བསྟན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་སྒྲ་ཇི་བཞིན་པ་མ་
ཡིན་པ་ལ་རྒྱུ་མཚན་ཡོད་པའི་ཕྱིར། གཞན་ཡང་། ཤེར་ཕྱིན་གྱི་མདོ་ལས་
མཐར་ཐུག་པ་ཐེག་པ་གསུམ་དུ་གྲུབ་པར་མ་བསྟན་པར་ཐལ། དེས་མཐར་
ཐུག་ཐེག་པ་གཅིག་ཏུ་གྲུབ་པར་བསྟན་པའི་ཕྱིར། ཁྱབ་པ་ཁས། རྟགས་
བསྒྲུབས་ཟིན། གཞན་ཡང་། ཤེས་རབ་སྙིང་པོ་ཆོས་ཅན། ཕུང་པོ་ལྔ་རང་
བཞིན་གྱིས་མ་གྲུབ་པར་མ་བསྟན་པར་ཐལ། དེ་རང་བཞིན་གྱིས་གྲུབ་པར་
བསྟན་པའི་ཕྱིར། རྟགས་བསྒྲུབས་ཟིན་ནོ། ། ཁ་ཅིག ཤེས་རབ་སྙིང་པོ་ངེས་
དོན་གྱི་མདོ་ཡིན་ཟེར་ན། དེ་ཆོས་ཅན། སྒྲ་ཇི་བཞིན་པ་ཡིན་པར་ཐལ། ངེས་
དོན་གྱི་མདོ་ཡིན་པའི་ཕྱིར། འདོད་ན། ཕུང་པོ་ལྔ་རང་བཞིན་གྱིས་མ་གྲུབ་
པར་ཐལ་ལོ། ། ཁོ་ན་རེ། གཟུགས་མི་དམིགས་པར་ཐལ། ཡུམ་འབུམ་གྱི་ནང་
ཚན་གྱི་གཟུགས་མི་དམིགས་ཞེས་པའི་མདོ་སྒྲ་ཇི་བཞིན་པ་ཡིན་པའི་ཕྱིར་་་་
ཏེ། ཡུམ་འབུམ་དེ་ཡིན་པའི་ཕྱིར། ཁྱབ་པ་ཁས་ཟེར་ན་རྩ་བར་མ་ཁྱབ་སྟེ།
233

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཟུགས་མི་དམིགས་པ་དེ་དེའི་སྒྲས་ཟིན་གྱི་དོན་མ་ཡིན་པའི་ཕྱིར་ཏེ། །
གཟུགས་དོན་དམ་པར་མི་དམིགས་པ་དེ་དེའི་སྒྲས་ཟིན་གྱི་དོན་ཡིན་པའི་ས་
ཕྱིར་ཏེ། མདོ་དེ་དགག་བྱ་ལ་དོན་དམ་གྱི་ཁྱད་པར་སྦྱར་བའི་མདོ་ཡིན་པའི་
ཕྱིར། ཁ་ཅིག ཤེས་རབ་སྙིང་པོས་ཆོས་ཐམས་ཅད་མེད་པར་སྒྲས་ཟིན་ལ་
བསྟན་ཏེ། དེས་ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་པར་སྒྲས་
ཟིན་ལ་བསྟན་པ་གང་ཞིག རང་གི་མཚན་ཉིད་ཀྱིས་མ་གྲུབ་ན་མེད་དགོས་
པའི་ཕྱིར་ཟེར་ན། 
ཐལ་འགྱུར་པས་ཆོས་ཐམས་ཅད་མེད་པར་ཁས་ལེན་
པར་ཐལ། དེས་ཆོས་ཐམས་ཅད་རང་གི་མཚན་ཉིད་ཀྱིས་མ་གྲུབ་པར་ཁས་
ལེན་པ་གང་ཞིག རང་གི་མཚན་ཉིད་ཀྱིས་མ་གྲུབ་ན་མེད་དགོས་པའི་ཕྱིར།
ཁྱབ་པ་ཁས། གཞན་ཡང་། ཆོས་ཐམས་ཅད་མེད་པར་སྟོན་དགོས་ཀྱི་ཤེས་
རབ་སྙིང་པོའི་ཆེད་དུ་བྱ་བའི་གདུལ་བྱ་ཡོད་པར་ཐལ། དམ་བཅའ་འཐད་
པའི་ཕྱིར། འདོད་ན། ཆོས་ཐམས་ཅད་མེད་པར་བདེན་ཞེན་གྱིས་འདོད་
པའི་དེ་ཡོད་པར་ཐལ་ལོ། །འདོད་མི་ནུས་ཏེ། དེ་འདྲ་བའི་ནང་པ་སངས་
རྒྱས་པ་མེད་པའི་ཕྱིར། ཁ་ཅིག མདོ་ཤེས་རབ་སྙིང་པོ་རང་རྒྱུད་པའི་ཐུན་
མོང་མ་ཡིན་པའི་མདོ་ཡིན་ཟེར་ན། དེའི་ཆེད་དུ་བྱ་བའི་གདུལ་བྱ་ཡིན་ན་
རང་རྒྱུད་པ་ཡིན་དགོས་པ་ཐལ། དམ་བཅའ་འཐད་པའི་ཕྱིར། འདོད་ན།
གཟུགས་རང་གི་མཚན་ཉིད་ཀྱིས་མ་གྲུབ་པར་སྟོན་དགོས་ཀྱི་དེའི་ཆེད་དུ་་་
བྱ་བའི་གདུལ་བྱ་ཆོས་ཅན། ཐལ་ཕྱིར། ཁོ་ན་རེ། དྲང་ངེས་རྣམ་འབྱེད་ལས།
དྲང་དོན་དུ་གསུངས་པ་དང་དགོངས་པ་བསྟན་ནས་ངེས་དོན་དུ་སྒྲུབ་པ་་་་
234

བ་དྲང་ངེས་མཐའ་དཔྱོད་
གཉིས་མདོ་གཅིག་ཡིན་ན་འགལ་མོད་ཀྱང་འཁོར་ལོ་བར་པ་ཙམ་དུ་གཅིག་
པ་ཡིན་གྱི་མདོ་གཅིག་མིན་ནོ། །ཞེས་དང་། འཁོར་ལོ་གཉིས་པ་དྲང་དོན་དུ་
གསུངས་པ་དེ་འཁོར་ལོ་གཉིས་པ་ཐམས་ཅད་ལ་མིན་ཞེས་པའི་དོན་ནོ། །
ཞེས་གསུངས་པ་མི་འཐད་པར་ཐལ། གྲུབ་དོན་གཉིས་པས་ཡུམ་རྒྱས་འབྲིང་
བསྡུས་གསུམ་དྲང་དོན་གྱི་མདོར་བསྟན་པའི་ཕྱིར་ཟེར་ན། མ་ཁྱབ་སྟེ། ཡུམ་
འབུམ་གྱི་ནང་ཚན་གྱི་གཟུགས་མེད་སྒྲ་མེད་ཅེས་སོགས་ཀྱི་མདོ་དེ་དོན་་་་་་་
དམ་ཡང་དག་འཕགས་ཞུས་ཀྱི་ལེའུས་དགོངས་པ་བསྟན་པས་ངེས་དོན་དུ་
སྒྲུབ་པའི་འཁོར་ལོ་བར་པ་དང་ཤེས་རབ་སྙིང་པོ་དེ་དྲང་དོན་དུ་འགྲེལ་་་་་
རྒྱུའི་མདོ་ཡིན་པས་དེ་གཉིས་འཁོར་ལོ་བར་པ་ཙམ་དུ་གཅིག་ཀྱང་དེ་་་་་་་
གཉིས་འགལ་བ་ལུང་དང་པོའི་དོན་དང་། གྲུབ་དོན་གཉིས་པས་དྲང་དོན་
དུ་འགྲེལ་རྒྱུའི་འཁོར་ལོ་བར་པ་དེ་འཁོར་ལོ་བར་པ་ཐམས་ཅད་ལ་མི་བྱེད་
པ་ལུང་གཉིས་པའི་དོན་ཡིན་པའི་ཕྱིར། ཁ་ཅིག ཡུམ་འབུམ་པ་དེ་དོན་དམ་
ཡང་དག་འཕགས་ཞུས་ཀྱི་ལེའུས་དགོངས་པ་བསྟན་ནས་ངེས་དོན་དུ་་་་་་
བསྒྲུབ་རྒྱུ་དང་སྒྲ་ཇི་བཞིན་པར་འཛིན་པ་བཀག་ནས་ངེས་དོན་དུ་བསྒྲུབ་་་
རྒྱུ་ཡིན་ཟེར་ན། ཡུམ་འབུམ་པ་ཆོས་ཅན། ཁྱོད་ཀྱི་སྒྲས་ཟིན་ཙམ་ལ་མཐོང་
བ་ཐ་སྙད་དུ་གྲུབ་པ་དང་འགལ་བའི་དངོས་པོ་ཡོད་པར་ཐལ། ཁྱོད་
དགོངས་པ་བསྟན་ནས་ངེས་དོན་དུ་སྒྲུབ་རྒྱུའི་མདོ་ཡིན་པའི་ཕྱིར། ཁྱབ་སྟེ།
དྲང་ངེས་རྣམ་འབྱེད་ལས། དེའི་ཕྱིར་དགོངས་པ་བསྟན་པ་ཡང་ངེས་པའི་
དོན་ཉིད་དུ་འགལ་བར་མི་བྱེད་དེ། དེ་ཉིད་ཀྱི་ཕྱིར་སྐྱེ་བ་མེད་པ་ལ་སོགས་
235

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པ་བསྟན་པ་ངེས་པའི་དོན་ཉིད་དུ་སྒྲུབ་པའི་ཕྱིར་དང་མཐོང་བ་ལ་སོགས་་་་
པ་དང་འགལ་བ་སྤང་པའི་ཕྱིར་དང་སྒྲ་ཇི་བཞིན་དུ་རྟོགས་པ་བསལ་བའི་ས་
ཕྱིར། 
འཕགས་པ་དགོངས་པ་ངེས་པར་འགྲེལ་བ་དེ་ཉིད་ལས། ཞེས་
གསུངས་པའི་ཕྱིར། འདོད་མི་ནུས་ཏེ། ཁྱོད་དགག་བྱ་ལ་དོན་དམ་གྱི་ཁྱད་
པར་དངོས་སུ་སྦྱར་བའི་མདོ་ཡིན་པའི་ཕྱིར། གཞན་ཡང་། དེ་ཆོས་ཅན།།
ཁྱོད་དགག་བྱ་ལ་དོན་དམ་ཀྱི་ཁྱད་པར་དངོས་སུ་མ་སྦྱར་པའི་མདོ་ཡིན་་་་་
པར་ཐལ། 
ཁྱོད་སྒྲ་ཇི་བཞིན་པར་འཛིན་པ་བཀག་ནས་ངེས་དོན་དུ་སྒྲུབ་
རྒྱུའི་མདོ་ཡིན་པའི་ཕྱིར། ཁྱབ་སྟེ། དྲང་ངེས་རྣམ་འབྱེད་ལས། སྐྱེ་བ་མེད་པ་
ལ་སོགས་པ་བསྟན་པ་ལ་སྒྲ་ཇི་བཞིན་དུ་མི་ཞེན་ཞེས་གསུངས་པས
། སྐྱེ་
འགག་ལ་སོགས་པ་ཡེ་མེད་དུ་འཛིན་པ་སྒྲ་ཇི་བཞིན་དུ་འཛིན་པ་ཡིན་གྱི
ཞེས་གསུངས་པའི་ཕྱིར། འདོད་མི་ནུས་ཏེ། དགག་བྱ་ལ་དོན་དམ་གྱི་ཁྱད་
པར་དངོས་སུ་སྦྱར་བའི་མདོ་ཡིན་པའི་ཕྱིར། འོ་ན། དེ་གཉིས་ཀྱི་ཁྱད་པར་
གང་ཞེ་ན། 
གྲུབ་དོན་གྱི་མདོ་ཚན་གཉིས་པའི་སྐབས་ནས་བསྟན་པའི་མདོ་
དེ་ལ་དོན་དམ་གྱི་ཁྱད་པར་མ་སྦྱར་བའི་མདོ་དང་། དགག་བྱ་ལ་དོན་དམ་
གྱི་ཁྱད་པར་དངོས་སུ་སྦྱར་བའི་མདོ་དང་། དགག་བྱ་ལ་དོན་དམ་གྱི་ཁྱད་
པར་དངོས་སུ་མ་སྦྱར་བའི་མདོ་དང་གསུམ་ལས། ཕྱི་མ་དེ་དགོངས་པ་
བསྟན་ནས་ངེས་དོན་དུ་བསྒྲུབ་རྒྱུའི་མདོ་ཡིན་ནོ། །དེ་ལ་ཁོ་ན་རེ། ཡུམ་
འབུམ་གྱི་ནང་ཚན་གྱི་གཟུགས་མེད་སྒྲ་མེད་ཅེས་པའི་མདོ་དེ་དགོངས་པ་་་
བསྟན་དགོས་ཀྱི་མདོ་ཡིན་པར་ཐལ། གྲུབ་དོན་གཉིས་པས་མདོ་དེའི་
236

པ་ན་དྲང་ངེས་མཐའ་དཔྱོད།
དགོངས་པ་བསྟན་ནས་ངེས་དོན་དུ་སྒྲུབ་པའི་ཕྱིར། རྟགས་ཁས། འདོད་ན།
ཡུམ་འབུམ་པ་དེ་ཡིན་པར་ཐལ། འདོད་པའི་ཕྱིར། གཞན་ཡང་། དེ་སྒྲ་ཇི་
བཞིན་པར་འཛིན་པ་དགག་དགོས་ཀྱི་མདོ་ཡིན་པར་ཐལ། གྲུབ་དོན་གཉིས་
པས་དེ་སྒྲ་ཇི་བཞིན་པར་འཛིན་པ་བཀག་ནས་ངེས་དོན་དུ་སྒྲུབ་པའི་ཕྱིར།
རྟགས་ཁས། འདོད་ན། སྒྲ་བཞིན་དུ་གཟུང་དུ་མི་རུང་བའི་མདོ་ཡིན་པར་
ཐལ། འདོད་པའི་ཕྱིར་ན་མ་ཁྱབ་སྐྱོན་མེད་དེ། སྐྱེ་དགག་སོགས་མེད་པ་དེ་
དེའི་ནང་ཚན་གྱི་སྐྱེ་འགག་སོགས་མེད་ཅེས་པའི་མདོའི་སྒྲས་ཟིན་གྱི་དོན་་་་
དུ་འཛིན་པ་བཀག་ནས་སྐྱེ་འགག་སོགས་དོན་དམ་པར་མེད་པ་མདོ་དེའི་་་
སྒྲས་ཟིན་གྱི་དོན་དུ་བསྟན་པ་མདོ་དེ་སྒྲ་ཇི་བཞིན་པར་འཛིན་པ་བཀག་་་་་
ནས་ངེས་དོན་དུ་སྒྲུབ་པའི་དོན་དང་། དེའི་ནང་ཚན་གྱི་གཟུགས་སོགས་ངོ་
བོ་ཉིད་མེད་པ་སོགས་སུ་གསུངས་པ་ཡང་གཟུགས་དོན་དམ་པར་ངོ་བོ་་་་་
ཉིད་མེད་པ་མདོ་དེའི་དགོངས་པར་བསྟན་ནས་ངེས་དོན་དུ་སྒྲུབ་པ་་་་་་
དགོངས་པ་བསྟན་ནས་ངེས་དོན་དུ་སྒྲུབ་པའི་དོན་ཡིན་པའི་ཕྱིར་ཏེ། དྲང་
ངེས་རྣམ་འབྱེད་ལས། སྐྱེ་བ་མེད་པ་ལ་སོགས་པ་བསྟན་པ་ལ་སྒྲ་ཇི་བཞིན་
དུ་མི་ཞེན་ཞེས་གསུངས་པས། སྐྱེ་འགག་སོགས་ཡེ་མེད་དུ་འཛིན་པ་སྒྲ་
བཞིན་པར་འཛིན་པ་ཡིན་གྱི། ཞེས་དང་། འདི་ཡང་དགོངས་འགྲེལ་ལས་ངོ་
བོ་ཉིད་དང་སྐྱེ་འགག་སོགས་མེད་པར་གསུངས་པ་ལ་དེ་ཁོ་ནའོ་སྙམ་་་་་་
འཛིན་པའི་སྒྲ་ཇི་བཞིན་པར་འཛིན་པ་བཀག་ཀྱང་། ཞེས་དང་། འདིས་ནི་
ངོ་བོ་ཉིད་མེད་པ་སོགས་སུ་གསུངས་པའི་དགོངས་པ་དགོངས་འགྲེལ་གྱིས་་
237

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བཀྲལ་ཏེ་སྒྲ་བཞིན་པར་འཛིན་པ་བཀག་ནས་ངེས་དོན་དུ་སྒྲུབ་པར་བཤད་
དོ། །ཞེས་གསུངས་པའི་ཕྱིར། ཁཅིག དྲང་ངེས་རྣམ་འབྱེད་ལས། གལ་ཏེ་
རྣལ་འབྱོར་སྤྱོད་པ་པའི་མཚན་ཉིད་གསུམ་གྱི་འཇོག་ལུགས་མདོ་འདིའི་
“ས་
དོན་མིན་ན་མདོ་གང་གི་ཡང་དོན་མིན་པར་བཞེད་དམ་སྙམ་ན
། དབུ་མ་
སྣང་བ་ལས། དགོངས་འགྲེལ་དང་ལང་གཤེགས་དང་རྒྱན་སྟུག་པོ་བཀོད་པ་
སོགས་ལས་ཕྱི་རོལ་བཀག་ནས་སེམས་ཙམ་གྱི་ལུགས་སུ་བསྒྲུབས་པའི་་་་་་
སྐབས་འགའ་ཞིག་ཏུ་སེམས་ལ་རང་བཞིན་མ་བཀག་པ་ནི། ཆོས་ཐམས་
ཅད་རང་བཞིན་མེད་པ་ཅིག་ཅར་དུ་རྟོགས་མི་ནུས་པ་རིམ་གྱིས་བཀྲི་་་་་་་
དགོས་པ་རྣམས་ཀྱི་བསམ་པ་དང་། མཐུན་པར་བསྟན་པ་ཡིན་ནོ། །ཞེས་
གསུངས་པས། 
མདོ་དེ་དག་ལས་ཅིག་ཅར་དུ་ཆོས་ཐམས་ཅད་རང་བཞིན་
མེད་པར་རྟོགས་ནུས་པའི་གདུལ་བྱ་ལ་བཤད་པ་དང་སྔ་མ་གཉིས་ཀ་ཡོད་་་་
པས་ཆ་ཕྱེ་ནས་མདོའི་དོན་དུ་འཇོག་གོ། །ཞེས་གསུངས་པའི་དོན་སེམས་
ཙམ་པའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་བཞག་ཡོན་ཏན་་་་་་་
འབྱུང་གནས་ཀྱིས་ཞུས་པའི་ལེའུའི་བསྟན་དོན་དང་། དབུ་མ་པའི་འདོད་
པ་ལྟར་གྱི་མཚན་ཉིད་གསུམ་གྱི་རྣམ་བཞག་དོན་དམ་ཡང་དག་འཕགས་་་་་
ཞུས་ཀྱི་ལེའུའི་བསྟན་དོན་དུ་ཆ་ཕྱེ་ནས་འཇོག་པའི་དོན་ཡིན་ཟེར་བ་མི་་་་
འཐད་དེ། 
ལེའུ་དེར་སེམས་ཙམ་པའི་འདོད་པ་ལྟར་གྱི་མཚན་ཉིད་གསུམ་
གྱི་རྣམ་བཞག་བསྟན་བྱའི་གཙོ་བོར་བྱས་ནས་སྟོན་པའི་མདོ་ཚིག་གཅིག་་་་
མེད་པའི་ཕྱིར། མ་གྲུབ་ན། དེ་འདྲ་བའི་མདོ་དེ་ཆོས་ཅན། སེམས་ཙམ་པས་
238

དྲང་ངེས་མཐའ་དཔྱོད་
ཁྱོད་ལེགས་ཕྱེའི་ཆོས་འཁོར་དུ་འདོད་པར་ཐལ། ཁྱོད་མཚན་ཉིད་གསུམ་ལ་
སེམས་ཙམ་པའི་འདོད་པ་ལྟར་གྱི་རང་གི་མཚན་ཉིད་ཀྱིས་ཡོད་མེད་བསྟན་
བྱའི་གཙོ་བོར་བྱས་ནས་སྟོན་པའི་མདོ་སྡེ་དགོངས་འགྲེལ་གྱི་ལེའུ་ཡིན་པའི་
ཕྱིར། འདོད་མི་ནུས་ཏེ། རྣམ་བཤད་ལས། དེར་ས་བཅུའི་དབང་ཕྱུག་གི་
བྱང་སེམས་བཅུས་སྟོན་པ་ལ་དྲི་བ་མི་འདྲ་བ་རེ་རེ་མཛད་པའི་དྲིས་ལན་་་་་
གཞན་རྣམས་འདིའི་མཚན་གཞིར་འབྲེལ་བ་མེད། ཅེས་གསུངས་པའི་ཕྱིར།
ཁ་ཅིག དོན་དམ་ཡང་དག་འཕགས་ཞུས་ཀྱི་ལེའུས་དབུ་མ་པའི་འདོད་པ་
ལྟར་གྱི་མཚན་ཉིད་གསུམ་གྱི་རྣམ་བཞག་དང་། བྱམས་ཞུས་ཀྱི་ལེའུས་
སེམས་ཙམ་པའི་འདོད་པ་ལྟར་གྱི་དེ་བསྟན་བྱའི་གཙོ་བོར་བྱས་ནས་བསྟན་
ཟེར་བ་མི་འཐད་དེ། དེ་ལྟར་ན་དོན་དམ་ཡང་དག་འཕགས་ཞུས་ཀྱི་ལེའུ་དེ་
དབུ་མའི་ཐུན་མོང་མ་ཡིན་པའི་བཀའ་དང་། གཅིག་ཤོས་སེམས་ཙམ་ཐུན་
མོང་མ་ཡིན་པའི་བཀའ་ཡིན་དགོས་པ་ལ་བྱམས་ཞུས་ཀྱི་ལེའུ་དེ་མ་ཡིན་་་་་
པའི་ཕྱིར་ཏེ། དེས་དབུ་མ་པའི་འདོད་པ་ལྟར་གྱི་སྟོང་ཉིད་ཕྲ་མོ་བསྟན་པར་
དབུ་མ་སྣང་བ་ལས་བཤད་པའི་ཕྱིར་ཏེ། དབུ་མ་སྣང་བ་ལས། བཅོམ་ལྡན་
འདས་ཀྱིས་འཕགས་པ་དགོངས་པ་ངེས་པར་འགྲེལ་བ་ལས་སྟོང་པ་ཉིད་ཀྱི་
མཚན་ཉིད་གསུངས་ཏེ། བྱམས་པ་གཞན་གྱི་དབང་གི་མཚན་ཉིད་དང་
ཡོངས་སུ་གྲུབ་པའི་མཚན་ཉིད་ལ་ཀུན་ནས་ཉོན་མོངས་པ་དང་རྣམ་པར་་་་
བྱང་བའི་ཀུན་བཏགས་པའི་མཚན་ཉིད་དང་རྣམ་པ་ཐམས་ཅད་དུ་གཏན་་་་
བྲལ་བ་གང་ཡིན་པ་དེ་ནི་དེ་ལ་མི་དམིགས་ཏེ། འདི་ནི་སྟོང་པ་ཉིད་ཀྱི་
239

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མཚན་ཉིད་དག་ཅེས་བྱའོ། །ཞེས་གང་གསུངས་པ་ཡིན་ནོ། །ཞེས་གསུངས།
གཉིས་པ་རང་ལུགས་ལ། སློབ་དཔོན་ལེགས་ལྡན་འབྱེད་ཀྱིས་ཕྱེ་བ་ལྟར་
མཁས་པའི་དབང་པོ་ཀ་མ་ལ་ཤི་ལས་ཀྱང་མདོ་སྡེ་དགོངས་འགྲེལ་ཆོས་་་་་་
ཐམས་ཅད་བདེན་མེད་དུ་སྟོན་པའི་ཤེར་ཕྱིན་གྱི་མདོ་རྒྱས་འབྲིང་བསྡུས་་་་་
གསུམ་ངེས་དོན་གྱི་མདོར་གཞུང་བཙུགས་ནས་སྒྲུབ་པའི་དབུ་མ་པའི་་་་་
བཀར་བཞེད་དེ། གང་ཟག་དང་ཕུང་པོ་བདེན་པར་གྲུབ་པ་ཀུན་བཏགས་
ཡིན་ལ་དེ་ལ་ངོ་བོ་ཅུང་ཟད་ཀྱང་མེད་པ་དགོངས་འགྲེལ་ལས་ཀུན་་་་་་་་་
བཏགས་མཚན་ཉིད་ངོ་བོ་ཉིད་མེད་པའི་དོན་དུ་དགོངས་འགྲེལ་ལས་་་་་་
གསུངས་ཤིང་། གང་ཟག་དང་ཕུང་པོ་བདེན་པར་གྲུབ་པ་ཁེགས་ན་གཞན་
དབང་བདེན་གྲུབ་ཀྱང་ཁེགས་པར་འགྱུར་ལ། དེ་ལྟར་ན་ཡོངས་གྲུབ་བདེན་
གྲུབ་ཀྱང་ཞར་ལ་ཁེགས་པའི་ཕྱིར་ཞེས་བཞེད་དེ། དབུ་མ་སྣང་བ་ལས། དེའི་
དོན་དུ་བཅོམ་ལྡན་ཀྱིས་སྐྱེ་བ་མེད་པ་ལ་སོགས་པ་ཞེས་སོགས་གསུངས་་་་་༌་
པའི་ཕྱིར། དེས་ན་དེས་དེ་དབུ་མ་པའི་བཀར་བཞེད་ཀྱང་ངེས་དོན་གྱི་
མདོར་མི་བཞེད་དེ། དེས་ངེས་དོན་གྱི་མདོ་ལ་སྒྲ་ཇི་བཞིན་པས་ཁྱབ་པ་ཁས་
ལེན་པ་གང་ཞིག དེས་དེ་སྒྲ་ཇི་བཞིན་པར་ཁས་མི་ལེན་པའི་ཕྱིར། དང་པོ་
གྲུབ་སྟེ།། དབུ་མ་སྣང་བ་ལས། ངེས་པའི་དོན་ཀྱང་གང་ལ་བྱ་ཞེ་ན། །ཞེས་
སོགས་གསུངས་པའི་ཕྱིར། གཉིས་པ་གྲུབ་སྟེ། མདོ་སྡེ་དགོངས་འགྲེལ་སྒྲས་
ཟིན་ལ་སེམས་ཙམ་པའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་བཞག་
བསྟན་ཅིང་ཤུགས་ལ་དབུ་མ་བའི་འདོད་པ་ལྟར་གྱི་མཚན་ཉིད་གསུམ་གྱི་་་
240

དྲང་ངེས་མཐའ་དཔྱོད་
རྣམ་བཞག་བསྟན་བྱའི་གཙོ་བོར་བྱས་ནས་བསྟན་པར་སློབ་དཔོན་འདིས་་་
བཞེད་པའི་ཕྱིར་ཏེ། དྲང་ངེས་རྣམ་འབྱེད་ལས། གལ་ཏེ་རྣལ་འབྱོར་སྤྱོད་པ་
པའི་མཚན་ཉིད་གསུམ་གྱི་འཇོག་ལུགས་ཞེས་སོགས་གསུངས་པའི་ཕྱིར།
དེས་ན་འདིའི་དོན་ནི། དགོངས་འགྲེལ་དང་ལང་གཤེགས་དང་རྒྱན་སྟུག་པོ་
བཀོད་པ་སོགས་སུ་དངོས་སུ་ཕྱི་རོལ་མེད་པར་སེམས་ཙམ་དུ་བསྟན་ཅིང་་་་
སེམས་བདེན་པར་གྲུབ་པ་མ་བཀག་པ་ནི་ཅིག་ཅར་དུ་ཆོས་ཐམས་ཅད་་་་་་
བདེན་མེད་དུ་རྟོགས་མི་ནུས་པར་རིམ་གྱིས་བཀྲི་དགོས་པ་རྣམས་ཀྱི་བསམ་
པ་དང་མཐུན་པར་བསྟན་པ་ཡིན་ནོ། །ཞེས་དབུ་མ་སྣང་བར་གསུངས་པས་
མདོ་དེ་དག་ལས་ཅིག་ཅར་དུ་ཆོས་ཐམས་ཅད་བདེན་མེད་དུ་རྟོགས་མི་་་་་
ནུས་པའི་གདུལ་བྱ་དང་སྔ་མ་གཉིས་ཀ་ཡོད་པས། སེམས་ཙམ་པའི་འདོད་
པ་ལྟར་གྱི་མཚན་ཉིད་གསུམ་གྱི་རྣམ་བཞག་དོན་དམ་ཡང་དག་འཕགས་་་་་
ཞུས་ཀྱི་ལེའུ་དང་ལང་གཤེགས་རྒྱན་སྟུག་པོ་བཀོད་པ་སོགས་ཀྱི་སྒྲས་ཟིན་་་་
གྱི་དོན་དང་། དབུ་མ་པའི་འདོད་པ་ལྟར་གྱི་དེ་དེ་གསུམ་གྱི་བསྟན་དོན་གྱི་
གཙོ་བོར་ཆ་ཕྱེ་ནས་འཇོག་པས། སེམས་ཙམ་པའི་འདོད་པ་ལྟར་གྱི་དེ་དེའི་
བསྟན་དོན་གྱི་གཙོ་བོ་མ་ཡིན་ན། དེ་དེའི་དངོས་བསྟན་དང་ཤུགས་བསྟན་
གང་དུ་བཞེད་དམ་སྙམ་པའི་སྐྱོན་མེད་པའི་ཕྱིར་ཞེས་པའོ། །གཞན་ཡང་།
སློབ་དཔོན་འདིས་ལེའུ་དེ་སྒྲ་ཇི་བཞིན་པར་མི་བཞེད་དེ། ལེའུ་འདིའི་གྲུབ་
དོན་གཉིས་པར་ཡུམ་རྒྱས་འབྲིང་བསྡུས་གསུམ་དྲང་དོན་གྱི་མདོར་བསྟན་་་་
པར་སློབ་དཔོན་འདིས་བཞེད་པ་གང་ཞིག དེ་ལྟར་གསུངས་པ་དེ་སྒྲ་ཇི་
241

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བཞིན་པར་སློབ་དཔོན་འདིས་མི་བཞེད་པའི་ཕྱིར། དང་པོ་གྲུབ་སྟེ། སློབ་
དཔོན་འདིའི་འདོད་པ་བརྗོད་པའི་ཚེ་དྲང་ངེས་རྣམ་འབྱེད་ལས། མདོར་
བསྡུ་ན་ཐེག་པ་ཆེན་པོ་ལ་ཞུགས་པ་དེ་ལ་འཁོར་ལོ་གཉིས་པ་གསུངས་པ་དེ་་
ལ་ཞེས་སོགས་གསུངས་པའི་ཕྱིར། འོ་ན་སྐབས་འདིར་དེ་དབུ་མ་པའི་
བཀར་བཞེད་ན། དེའི་དོན་འཆད་ཚུལ་དེ་གང་ཞེ་ན། མདོ་སྡེ་ལ་འགལ་སྤོང་
གི་དྲ་བ། འགལ་བ་དེ་སྤོང་བའི་ལན། ངོ་བོ་ཉིད་གསུམ་གྱི་ངོ་བོ་ངོས་གཟུང་
བ། དེ་དག་གིས་གྲུབ་པའི་དོན་ཞུས་པའོ། །དང་པོ་ལ། དངོས་བསྟན་གྱི་
དབང་དུ་བྱས་པ་དང་། ཤུགས་བསྟན་གྱི་གཙོ་བོའི་དབང་དུ་བྱས་པ་གཉིས་
ལས་དང་པོ་ནི། དོན་དམ་ཡང་དག་འཕགས་ཀྱིས་སྟོན་པ་ལ་འགལ་སྤོང་གི་
དྲི་བ་ཞུ་བའི་ཚུལ་ཡོད་དེ། ། འཁོར་ལོ་དང་པོ་གཟུགས་ནས་བྱང་ཕྱོགས་སོ་
བདུན་གྱི་བར་གྱི་ཆོས་ཐམས་ཅད་རང་གི་མཚན་ཉིད་ཀྱིས་གྲུབ་པར་བཀའ་
སྩལ། བར་པར་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་རང་
གི་མཚན་ཉིད་ཀྱིས་མ་གྲུབ་བར་གསུངས་པ་གཉིས་སྒྲས་ཟིན་ལྟར་ན་འགལ་
ཡང་འགལ་བ་མེད་དགོས་པས། འཁོར་ལོ་བར་པར་དེ་ལྟར་གསུངས་པ་ཅི་
ལ་དགོངས་ནས་གསུངས་ཞེས་དངོས་སུ་ཞུས་ནས། འཁོར་ལོ་དང་པོར་དེ་
ལྟར་གསུངས་པ་ཅི་ལ་དགོངས་ནས་གསུངས་ཞེས་དོན་གྱིས་ཞུས་པ་ཡིན་་་་་
པའི་ཕྱིར། གཉིས་པ་ནི། དོན་དམ་ཡང་དག་འཕགས་ཀྱིས་མདོ་སྡེ་ལ་འགལ་
སྤོང་ཞུས་ཚུལ་ཡོད་དེ། འཁོར་ལོ་བར་པར་ཤེས་རབ་སྙིང་པོར་རང་གི་
མཚན་ཉིད་ཀྱིས་གྲུབ་པའི་ཆོས་མེད་པར་བཀའ་སྩལ། འཁོར་ལོ་དང་པོར་
242

དྲང་ངེས་མཐའ་དཔྱོད་
བདེན་གྲུབ་ཡོད་པར་བཀའ་སྩལ་བ་གཉིས་སྒྲས་ཟིན་ལྟར་ན་འགལ་ཡང་་་་་
འགལ་བ་མེད་དགོས་པས། འཁོར་ལོ་བར་པ་ཤེས་རབ་སྙིང་པོར་དེ་ལྟར་
གསུངས་པ་ཅི་ལ་དགོངས་ནས་གསུངས་ཞེས་དངོས་སུ་ཞུས་ནས་འཁོར་ལོ་་
དང་པོར་དེ་ལྟར་གསུངས་པ་ཅི་ལ་དགོངས་ནས་གསུངས་ཞེས་དོན་གྱིས་་་་
ཞུས་པ་ཡིན་པའི་ཕྱིར། དེས་ན་འགལ་སྤོང་ཞུས་པའི་འཁོར་ལོ་བར་པ་དེ་
ཤེས་རབ་སྙིང་པོ་ལ་བྱེད་རིགས་ཏེ། ལན་གྱི་སྐབས་སུ་འགལ་སྤོང་ཞུས་པའི་
འཁོར་ལོ་བར་པ་དེ་དགོངས་གཞི་དགོས་པ་དངོས་ལ་གནོད་བྱེད་གསུམ་གྱི་
སྒོ་ནས་དྲང་དོན་དུ་བཀྲལ། ཡུམ་འབུམ་པ་སོགས་ཀྱི་ནང་ཚན་གྱི་གཟུགས་
སྒྲ་དང་སྐྱེ་འགག་སོགས་མེད་ཅེས་སོགས་ཀྱི་མདོ་རྣམས་དགག་བྱ་ལ་དོན་་་་
དམ་གྱི་ཁྱད་པར་དངོས་སུ་མ་སྦྱར་ཀྱང་མགོ་ཞབས་གང་རུང་རེར་དེ་ཡང་་་་
འཇིག་རྟེན་ཐ་སྙད་ཀྱི་དབང་གིས་ཡིན་གྱི་དོན་དམ་པར་ནི་མ་ཡིན་ནོ། །
ཞེས་དོན་དམ་གྱི་ཁྱད་པར་སྦྱར་བ་དེ་གཟུགས་མེད་ཞེས་སོགས་ལ་དོན་་་་་་
གྱིས་སྦྱར་བས་གཟུགས་སྒྲ་དང་སྐྱེ་འགག་སོགས་མེད་ཙམ་དེ་དང་རང་གི་་་
མཚན་ཉིད་ཀྱིས་མེད་པ་ཙམ། མདོ་དེའི་སྒྲས་ཟིན་གྱི་དོན་དུ་འཛིན་པ་
བཀག་ནས་དེ་རྣམས་དོན་དམ་པར་མེད་པ་ཅིག་དེའི་སྒྲས་ཟིན་གྱི་དོན་དུ་་་
བསྟན་པའི་སྒོ་ནས་ངེས་དོན་གྱི་མདོར་སྒྲུབ་པའི་ཕྱིར། གཉིས་པ་ལ། གང་ལ་
དགོངས་ནས་ངོ་བོ་ཉིད་མེད་པར་གསུངས་པ་དང་། གང་ལ་དགོངས་ནས་
མ་སྐྱེས་པ་སོགས་སུ་གསུངས་པ་བཤད་པའོ། །དང་པོ་ལ། མདོར་བསྟན་པ། །
རྒྱས་པར་བཤད་པ། དེ་དག་གི་དཔེ་བཤད་པ་དང་གསུམ་ལས། དང་པོ་ནི།
243

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འཁོར་ལོ་བར་པ་ཤེས་རབ་སྙིང་པོར་ཆོས་ཐམས་ཅད་ངོ་བོ་ཉིད་མེད་པར་་་་
གསུངས་པའི་དགོངས་གཞི་ཡོད་དེ། དོན་དམ་པར་མཚན་ཉིད་ངོ་བོ་ཉིད་
མེད་པ་དང་། དོན་དམ་པར་ཆོས་བདག་གི་ངོ་བོ་ཉིད་མེད་པ་གསུམ་ལ་
དགོངས་ནས་དེ་ལྟར་གསུངས་པའི་ཕྱིར། གཉིས་པ་ལ། དོན་དམ་པར་
མཚན་ཉིད་ངོ་བོ་ཉིད་མེད་པར་བཤད་པ་དང་། དོན་དམ་པར་སྐྱེ་བ་ངོ་བོ་
ཉིད་མེད་པར་བཤད་པ་དང་། དོན་དམ་པར་ཆོས་བདག་གི་ངོ་བོ་ཉིད་མེད་
པར་བཤད་པའོ། །དང་པོ་ནི། གཟུགས་ཀྱི་ཀུན་བཏགས་ཆོས་ཅན། ཁྱོད་ལ་
དོན་དམ་པར་མཚན་ཉིད་ངོ་བོ་ཉིད་མེད་ཅེས་བརྗོད་པའི་རྒྱུ་མཚན་ཡོད་་་་
དེ། ཁྱོད་རྟོག་པས་བཏགས་ཙམ་ཡིན་གྱི་དོན་དམ་པར་རང་གི་མཚན་ཉིད་
ཀྱིས་མ་གྲུབ་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། གཉིས་པ་ནི།
གཟུགས་ཀྱི་གཞན་དབང་ཆོས་ཅན། ཁྱོད་ལ་དོན་དམ་པར་སྐྱེ་བ་ངོ་བོ་ཉིད་
མེད་ཅེས་བརྗོད་པའི་རྒྱུ་མཚན་ཡོད་དེ། ཁྱོད་རང་གི་རྒྱུ་རྐྱེན་ལས་སྐྱེས་ཤིང་།
དོན་དམ་པར་མ་སྐྱེས་པས་དེ་ལྟར་བརྗོད་པའི་ཕྱིར། གསུམ་པ་ལ། གཞན་
དབང་གི་དབང་དུ་བྱས་པ་དང་། ཡོངས་གྲུབ་ཀྱི་དབང་དུ་བྱས་པ་གཉིས་
ལས། དང་པོ་ནི། གཟུགས་ཀྱི་གཞན་དབང་ཆོས་ཅན། ཁྱོད་ལ་དོན་དམ་པ་
ངོ་བོ་ཉིད་མེད་པ་ཞེས་བརྗོད་པའི་རྒྱུ་མཚན་ཡོད་དེ། ཤེས་སྒྲིབ་རྣམ་པར་
དག་བྱེད་ཀྱི་བར་ཆད་མེད་ལམ་གྱི་དམིགས་པ་མཐར་ཐུག་དོན་དམ་ཡིན་་་་
ལ། ཁྱོད་དོན་དམ་དེར་མ་གྲུབ་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
གཉིས་པ་ནི། གཟུགས་བདེན་མེད་ཆོས་ཅན། ཁྱོད་ལ་དོན་དམ་པ་ངོ་བོ་ཉིད་
244

དྲང་ངེས་མཐའ་དཔྱོད་
མེད་པ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཆོས་བདག་གི་ངོ་བོར་མ་
གྲུབ་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། གསུམ་པ་ནི། གཟུགས་ཀྱི་
ཀུན་བཏགས་ཆོས་ཅན། ཁྱོད་ནམ་མཁའི་མེ་ཏོག་གི་དཔེས་སྟོན་པའི་རྒྱུ་
མཚན་ཡོད་དེ། ནམ་མཁའི་མེ་ཏོག་དེ་རང་འཛིན་རྟོག་པས་སྒྲོ་འདོགས་པ་
ཙམ་ཡིན་པ་ལྟར། ཁྱོད་ཀྱང་རྟོག་པས་བཏགས་ཙམ་ཡིན་པས་དེ་ལྟར་
བརྗོད་པའི་ཕྱིར། གཟུགས་ཀྱི་གཞན་དབང་ཆོས་ཅན། ཁྱོད་སྒྱུ་མའི་དཔེས་
སྟོན་པའི་རྒྱུ་མཚན་ཡོད་དེ། སྒྱུ་མའི་རྡེའུ་ཤིང་རྟ་གླང་དུ་སྣང་ཡང་དེས་སྟོང་
པ་བཞིན་དུ། ཁྱོད་ཀྱང་བདེན་པར་སྣང་ཡང་བདེན་གྲུབ་ཀྱིས་སྟོང་པས་དེ་
ལྟར་བརྗོད་པའི་ཕྱིར། གཟུགས་བདེན་མེད་ཆོས་ཅན། ཁྱོད་ནམ་མཁའི་
དཔེས་སྟོན་པའི་རྒྱུ་མཚན་ཡོད་དེ། ནམ་མཁའ་དེ་ཐོག་རེག་བཀག་ཙམ་ལ་
འཇོག་པ་བཞིན་དུ། ཁྱོད་ཀྱང་དགག་བྱ་བདེན་གྲུབ་བཀག་ཙམ་ཡིན་པས་
དེ་ལྟར་བརྗོད་པའི་ཕྱིར། གཉིས་པ་ནི། འཁོར་ལོ་བར་པ་ཤེས་རབ་སྙིང་པོར་
ཆོས་ཐམས་ཅད་རང་གི་མཚན་ཉིད་ཀྱིས་མ་སྐྱེས་པ་སོགས་སུ་གསུངས་པའི་
དགོངས་གཞི་ཡོད་དེ། ཆོས་རྣམས་ལ་དོན་དམ་པར་སྐྱེ་འགག་སོགས་མེད་
པ་ལ་དགོངས་པའི་ཕྱིར། གསུམ་པ་ནི། རྣམ་པར་རྟོག་པའི་སྤྱོད་ཡུལ་ཞེས་
སོགས་ཀྱིས་བཤད་དེ་གོ་སླའོ། །བཞི་པ་ནི། སྒྲས་ཟིན་སྒྲ་ཇི་བཞིན་པ་མ་ཡིན་
པས་བསྟན་དོན་གྱི་གཙོ་བོ་ནི་སྒྲ་ཇི་བཞིན་པ་ཡིན་ནོ། །དོན་དམ་ཡང་དག་
འཕགས་ཞུས་ཀྱི་ལེའུ་ཆོས་ཅན། ཁྱོད་ལ་ལེགས་པར་རྣམ་པར་ཕྱེ་བ་ཞེས་
བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་ཀུན་བཏགས་དོན་དམ་པར་རང་
245

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
གི་མཚན་ཉིད་ཀྱིས་མ་གྲུབ་ཅིང་གཞན་དབང་དོན་དམ་པར་སྐྱེ་བ་ངོ་བོ་་་་
ཉིད་མེད་པ་དང་། ཡོངས་གྲུབ་ཆོས་བདག་གི་ངོ་བོར་མ་གྲུབ་པར་བསྟན་
བྱའི་གཙོ་བོར་བྱས་ནས་བསྟན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར།
གཞན་རྣམས་སླའོ། །རྩོད་པ་སྤོང་བ་ལ། ཁོ་ན་རེ། འཁོར་ལོ་དང་པོས་
གཟུགས་ནས་ལམ་གྱི་ཡན་ལག་གི་བར་གྱི་ཆོས་ཐམས་ཅད་རང་གི་མཚན་
ཉིད་ཀྱིས་གྲུབ་པར་སྒྲས་ཟིན་ལ་བསྟན་པར་ཐལ། ཁྱོད་ཀྱི་དངོས་བསྟན་གྱི་
འགལ་སྤོང་ཞུས་ཚུལ་འཐད་པའི་ཕྱིར་ན་མ་ཁྱབ། འདོད་མི་ནུས་ཏེ། དེ་ལྟར་
སྟོན་པའི་འཁོར་ལོ་དང་པོ་ལ་དགོངས་གཞི་ཞུ་མི་དགོས་པའི་ཕྱིར་ཏེ། དེ་
རྣམས་རང་གི་མཚན་ཉིད་ཀྱིས་གྲུབ་པའི་ཕྱིར། ཁོ་ན་རེ། ཤུགས་བསྟན་གྱི་
འགལ་སྤོང་ཞུས་ཚུལ་མི་འཐད་པར་ཐལ། འཁོར་ལོ་དང་པོར་བདེན་གྲུབ་
ཀྱི་ཆོས་ཡོད་པར་གསུངས་པ་དང་འཁོར་ལོ་བར་པ་ཤེས་རབ་སྙིང་པོར་་་་་
རང་གི་མཚན་ཉིད་ཀྱིས་གྲུབ་པའི་ཆོས་མེད་པར་གསུངས་པ་གཉིས་སྒྲས་་་་་
ཟིན་མི་འགལ་བའི་ཕྱིར་ན་མ་ཁྱབ་སྟེ། དེ་གཉིས་རང་ཚིག་དངོས་ཤུགས་
འགལ་བ་ལྟར་སྣང་བ་ཡིན་པའི་ཕྱིར་ཏེ། བདེན་གྲུབ་ཏུ་ཡོད་ན་ཡོད་དགོས་
རང་གི་མཚན་ཉིད་ཀྱིས་མེད་ན་མེད་དགོས་པའི་ཕྱིར། ཁོ་ན་རེ། སེམས་ཙམ་
པའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་བཞག་དོན་དམ་ཡང་དག་
འཕགས་ཞུས་ཀྱི་ལེའུའི་བསྟན་དོན་མ་ཡིན་པར་ཐལ། དྲང་ངེས་རྣམ་འབྱེད་
ལས་ དགོངས་འགྲེལ་ལས་མཚན་ཉིད་གསུམ་གསུམ་གསུངས་པའི་དོན་
རྣལ་འབྱོར་སྤྱོད་པ་པ་དག་གིས་ཇི་ལྟར་བཀྲལ་བ་མདོའི་དོན་མིན་པར་་་་་
246

དྲང་ངེས་མཐའ་དཔྱོད།
དབུ་མའི་དོན་དུ་འགྲེལ་བའི་ལམ་སྲོལ་འདི་ནི་ལེགས་ལྡན་འབྱེད་ཀྱིས་ཕྱེ་་་
བ་ཞིབ་ཏུ་ནི་དབུ་མ་སྣང་བ་ལས་བཤད་དེ། ཞེས་གསུངས་པའི་ཕྱིར་ན་མ་
ཁྱབ་སྟེ། དེ་དེའི་བསྟན་དོན་གྱི་གཙོ་བོ་མ་ཡིན་པ་ལ་དགོངས་པའི་ཕྱིར་ཏེ།
དེའི་འཕྲོ་དེ་ཉིད་ལས། ཚུལ་གཉིས་ཀྱི་མདོ་འགྲེལ་ཚུལ་ཞིབ་ཏུ་ཤེས་ན་ཤིང་
རྟ་ཆེན་པོ་རྣམས་ཀྱི་རིགས་པའི་རྣམ་འགྱུར་དང་གསུང་རབ་འགྲེལ་ཚུལ་དུ་
མ་ཞིག་ཤེས་སོ་ཞེས་གསུངས་པའི་ཕྱིར། ཁོ་ན་རེ། ཤེས་རབ་སྙིང་པོ་དགག་
བྱ་ལ་དོན་དམ་གྱི་ཁྱད་པར་སྦྱར་པའི་མདོ་ཡིན་པར་ཐལ། དེས་དགག་བྱ་ལ་
དོན་དམ་གྱི་ཁྱད་པར་སྦྱར་བའི་ཕྱིར་ཏེ། དེས་བདེན་གྲུབ་བཀག་པའི་ཕྱིར་
ཏེ། དེས་བདེན་མེད་བསྟན་པའི་ཕྱིར་ཟེར་ན། དེས་དགག་བྱ་ལ་དོན་དམ་གྱི་
ཁྱད་པར་དངོས་སུ་སྦྱར་བར་ཐལ། དེས་བདེན་གྲུབ་དངོས་སུ་བཀག་པའི་
ཕྱིར་ཏེ། དེས་བདེན་མེད་དངོས་སུ་བསྟན་པའི་ཕྱིར། ཁྱབ་པ་ཁས། ཁོ་ན་རེ།
དེས་དགག་བྱ་ལ་དོན་དམ་གྱི་ཁྱད་པར་དོན་གྱིས་སྦྱར་བར་ཐལ། དེས་
དགག་བྱ་ལ་དོན་དམ་གྱི་ཁྱད་པར་མི་མངོན་པའི་ཚུལ་གྱིས་སྦྱར་བའི་ཕྱིར་་་
ཏེ། དྲང་ངེས་རྣམ་འབྱེད་ལས། དེ་ཡང་ཤེས་རབ་སྙིང་པོ་ལྟ་བུ་མདོ་དེའི་
ནང་དུ་དོན་དམ་པ་དང་བདེན་པའི་ཁྱད་པར་གསལ་བར་མ་སྦྱར་བར་་་་་་
གཟུགས་མེད་ཅེས་པ་ལ་སོགས་པ་བསྟན་པ་ནི། ཇི་ལྟར་བསྟན་པ་དེ་ཙམ་
གྱིས་སྒྲ་ཇི་བཞིན་པར་གཟུང་དུ་མི་རུང་བས་གཞན་དུ་དྲངས་དགོས་པས་་་་
དྲང་དོན་ནོ། །ཞེས་གསུངས་པའི་ཕྱིར་ཟེར་ན། ཁོ་ན་རེ། དོན་དམ་ཡང་དག་
འཕགས་ཞུས་ཀྱི་ལེའུ་དེས་གཞན་དབང་བདེན་གྲུབ་ཏུ་བསྟན་པར་ཐལ།
247

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དེས་སེམས་ཙམ་པའི་འདོད་པ་ལྟར་གྱི་མཚན་ཉིད་གསུམ་གྱི་རྣམ་བཞག་་་་་
དངོས་སུ་བསྟན་པའི་ཕྱིར། རྟགས་ཁས། འདོད་མི་ནུས་ཏེ། དེས་དེ་བདེན་
མེད་དུ་བསྟན་པའི་ཕྱིར་ཟེར་ན་མ་ཁྱབ་སྟེ། སྔར་བཞིན་ནོ། །ཡང་ཁ་ཅིག་
སྐབས་འདིར་ཡང་དོན་དམ་ཡང་དག་འཕགས་ཞུས་ཀྱི་ལེའུ་སྒྲ་ཇི་བཞིན་་་་་
པར་བྱས་ནས། 
ཆོས་ཐམས་ཅད་ཀྱི་གསལ་བའི་དབྱེ་བ་མཐའ་དག་གི་སྟེང་
དུ་མཚན་ཉིད་གསུམ་གྱི་རྣམ་བཞག་རེ་བྱེད་པ་དང་། བྱམས་ཞུས་ཀྱི་ལེའུ་དེ་
ཡང་སྒྲ་ཇི་བཞིན་པར་བྱེད་ཟེར་ན། 
འོ་ན་ཀུན་བཏགས་གཞན་དབང་
ཡོངས་གྲུབ་གསུམ་གྱི་སྟེང་དུ་མཚན་ཉིད་གསུམ་གྱི་རྣམ་བཞག་བྱེད་རིགས་་
པར་ཐལ། ཆོས་ཐམས་ཅད་ལ་དེའི་ཕྱིར། འདོད་ན། ཀུན་བཏགས་ཀྱི་གཞན་
དབང་ཡིན་ན་ཀུན་བཏགས་ཀྱི་ཆོས་ཉིད་ཀྱི་རྟེན་ཆོས་ཅན་ཡིན་དགོས་པར་
ཐལ། འདོད་པ་གང་ཞིག 
དོན་དམ་ཡང་དག་འཕགས་ཞུས་ཀྱི་ལེའུ་སྒྲ་ཇི་
བཞིན་པ་ཡིན་པའི་ཕྱིར། འདོད་ན། ཤེས་བྱ་ཆོས་ཅན། རྣམ་བཏགས་ཀྱི་
གཞན་དབང་ཀུན་བཏགས་ཀྱི་གཞན་དབང་གིས་སྟོང་པ་དེ་ཆོས་ཉིད་་་་་་་
གཞན་དབང་དུ་འདོད་རིགས་པར་ཐལ། རྣམ་བཏགས་ཀྱི་གཟུགས་ཀུན་
བཏགས་ཀྱི་གཟུགས་ཀྱིས་སྟོང་པ་དེ་ཆོས་ཉིད་ཀྱི་གཟུགས་སུ་འདོད་དགོས་
པ་གང་ཞིག འདོད་པའི་ཕྱིར། དང་པོ་གྲུབ་སྟེ། ཉི་ཁྲིའི་བྱམས་ཞུས་ཀྱི་ལེའུ་
ལས། ། 
གང་ཀུན་བཏགས་པའི་གཟུགས་དེས་རྣམ་པར་བཏགས་པའི་
གཟུགས་རྟག་པ་རྟག་པའི་དུས་དང་ཐེར་ཟུག་ཐེར་ཟུག་གི་དུས་སུ་ངོ་བོ་་་་
ཉིད་མེད་པ་ཁོ་ན་དང་། ཆོས་ལ་བདག་མེད་པ་དང་། ཤེས་བཞིན་ཉིད་ལ་
248

དྲང་ངེས་མཐའ་དཔྱོད། །
ཡང་དག་པའི་མཐའ་ནི་ཆོས་ཉིད་ཀྱི་གཟུགས་སོ། །ཞེས་དང་། དྲང་ངེས་
རྣམ་འབྱེད་ལས། དེ་ལ་རྣམ་བཏགས་ཀྱི་གཟུགས་ཀྱི་ངོ་བོ་ཉིད་མེད་པ་དང་
ཆོས་ཀྱི་བདག་མེད་སོགས་ནི་ཆོས་ཉིད་ཀྱི་གཟུགས་སོ། །ཆོས་དེ་ཡང་རྣམ་
བཏགས་ཀྱི་གཟུགས་ཀུན་བཏགས་པའི་གཟུགས་དེས་ངོ་བོ་ཉིད་དང་་་་་་
བདག་མེད་པ་ཡིན་པས་མེད་རྒྱུའི་བདག་གམ་ངོ་བོ་ནི་ཀུན་བཏགས་སོ། །
ཞེས་གསུངས་པའི་ཕྱིར། རྩ་བར་འདོད་ན། གཞན་དབང་བདེན་པར་གྲུབ་
པ་ཀུན་བཏགས་ཀྱི་གཞན་དབང་ཡིན་པར་ཐལ། རྣམ་དག་གི་གཞན་དབང་
ཀུན་བཏགས་ཀྱི་གཞན་དབང་གིས་སྟོང་པ་ཆོས་ཉིད་ཀྱི་གཞན་དབང་དུ་
འཇོག་རིགས་པ་གང་ཞིག བཞན་དབང་གཞན་དབང་ཞེས་པའི་སྒྲ་འཇུག་ ་
པའི་འཇུག་གཞིར་རང་གི་མཚན་ཉིད་ཀྱིས་གྲུབ་པ་དེ་ཀུན་བཏགས་ཀྱི་་་་་
གཞན་དབང་མ་ཡིན་པའི་ཕྱིར། མ་གྲུབ་ན། གཞན་དབང་གཞན་དབང་
ཞེས་པའི་སྒྲ་འཇུག་པའི་འཇུག་གཞིར་རང་གི་མཚན་ཉིད་ཀྱིས་གྲུབ་པ་ཆོས་
ཅན། གཞན་དབང་ཁོད་ཀྱིས་སྟོང་པ་གཞན་དབང་གི་ཆོས་ཉིད་ཡིན་པར་
ཐལ། ཁྱོད་གཞན་དབང་གི་སྟེང་གི་ཀུན་བཏགས་ཀྱི་གཞན་དབང་ཡིན་པའི་
ཕྱིར། རྟགས་ཁས། འདོད་ཟེར་ན། དེ་ཆོས་ཅན། གཞན་དབང་ཁྱོད་ཀྱིས་
སྟོང་པར་ཐལ་ལོ། །འདོད་མི་ནུས་ཏེ། གཞན་དབང་དེར་རང་གི་མཚན་ཉིད་
ཀྱིས་གྲུབ་པའི་ཕྱིར་ཏེ། དེ་དེར་གཞི་གྲུབ་པའི་ཕྱིར། གོང་དུ་འདོད་ན།
གཞན་དབང་བདེན་པར་གྲུབ་པ་ཆོས་ཅན། གཞི་གྲུབ་པར་ཐལ། ཀུན་
བཏགས་ཀྱི་ཆོས་ཉིད་ཀྱི་རྟེན་ཆོས་ཅན་ཡིན་པའི་ཕྱིར་ཏེ། ཀུན་བཏགས་ཀྱི་
249

རྗེ་བཙུན་ཆོས་ཀྱི་རྒྱལ་མཚན་གྱི་གསུང་། །
གཞན་དབང་ཡིན་པའི་ཕྱིར། རྟགས་ཁས། གཞན་ཡང་། ཀུན་བཏགས་ཀུན་
བཏགས་ཀྱི་གཞན་དབང་ཡིན་པར་ཐལ། ཀུན་བཏགས་ཀྱི་སྟེང་དུ་མཚན་
ཉིད་གསུམ་གྱི་རྣམ་བཞག་དོན་དམ་ཡང་དག་འཕགས་ཞུས་ཀྱི་ལེའུའི་སྒྲ་་་་
ཟིན་ལྟར་འཇོག་རིགས་པ་གང་ཞིག 
ཀུན་བཏགས་འཛིན་པའི་ཚད་མ་ཀུན་
བཏགས་ཀྱི་གཞན་དབང་མ་ཡིན་པའི་ཕྱིར། འདོད་ན། རྣམ་བཏགས་ཀྱི་
གཞན་དབང་ཀུན་བཏགས་ཀྱིས་སྟོང་པར་ཐལ། རྣམ་བཏགས་གཞན་
དབང་ཀུན་བཏགས་ཀྱིས་སྟོང་པ་དེ་ཆོས་ཉིད་ཀྱི་གཞན་དབང་ཡིན་པའི་་་་་
ཕྱིར་ཏེ། 
རྣམ་བཏགས་གཞན་དབང་ཀུན་བཏགས་ཀྱི་གཞན་དབང་གིས་
སྟོང་པ་ཆོས་ཉིད་ཀྱི་གཞན་དབང་ཡིན་པ་གང་ཞིག 
ཀུན་བཏགས་ཀུན་
བཏགས་ཀྱི་གཞན་དབང་ཡིན་པའི་ཕྱིར། རྟགས་ཁས། དེ་བཞིན་དུ་ཀུན་
བཏགས་ཀྱི་ཡོངས་གྲུབ་ཡིན་ན་ཀུན་བཏགས་ཀྱི་ཆོས་ཉིད་ཡིན་དགོས་པར་་
ཐལ། 
ཀུན་བཏགས་ཀྱི་སྟེང་དུ་ཀུན་བཏགས་གཞན་དབང་ཡོངས་གྲུབ་
གསུམ་གྱི་རྣམ་བཞག་འཐད་པའི་ཕྱིར། རྟགས་ཁས། འདོད་ན། ཡོངས་གྲུབ་
བདེན་པར་གྲུབ་པ་ཆོས་ཅན། ཐལ་ཕྱིར། རྟགས་གྲུབ་སྟེ། རྣམ་བཏགས་ཀྱི་
ཡོངས་གྲུབ་ཀུན་བཏགས་ཀྱིས་སྟོང་པ་ཆོས་ཉིད་ཀྱི་ཡོངས་གྲུབ་ཡིན་པའི་་་་
ཕྱིར་ཏེ། 
ཡོངས་གྲུབ་ཀྱི་སྟེང་དུ་མཚན་ཉིད་གསུམ་གྱི་རྣམ་བཞག་འཐད་
པའི་ཕྱིར། རྟགས་ཁས། དེས་ན་དོན་དམ་ཡང་དག་འཕགས་ཞུས་ཀྱི་ལེའུ་སྒྲ་
ཇི་བཞིན་པ་མ་ཡིན་ཅིང་། 
བྱམས་ཞུས་ཀྱི་དེ་ཡིན་ཅིང་གཟུགས་ནས་རྣམ་
མཁྱེན་གྱི་བར་གྱི་འགྲེས་རྐང་ལ་དེ་ལྟར་སྦྱར་གྱི་ཆོས་གཞན་དག་ལ་་་་་་་
250

དྲང་ངེས་མཐའ་དཔྱོད་
གསུངས་པའི་ཕྱིར། ཞེས་གསུངས་སོ།། ད མས་
འཕགས་སེང་གི་ལུགས་བཤད་པ
གསུམ་པ་འཕགས་སེང་གི་ལུགས་ལ་གསུམ་ལས། དང་པོ་ནི། ཁ་ཅིག
དོན་དམ་ཡང་དག་འཕགས་ཞུས་ཀྱི་ལེའུ་ངེས་དོན་གྱི་མདོ་ཡིན་ཟེར་ན། དེ་
ཆོས་ཅན། སྒྲ་ཇི་བཞིན་པ་ཡིན་པར་ཐལ། ངེས་དོན་གྱི་མདོ་ཡིན་པའི་ཕྱིར།
འདོད་མི་ནུས་ཏེ། མཚན་ཉིད་ལ་ལྡེམ་པོར་དགོངས་པའི་མདོ་ཡིན་པའི་
ཕྱིར། རྟགས་གྲུབ་སྟེ། རྣམ་བཤད་ལས། མཚན་ཉིད་ལ་ལྡེམ་པོར་དགོངས་པ་
ནི་དགོངས་འགྲེལ་ལས་ངོ་བོ་ཉིད་གསུམ་ལ་བདེན་པར་ཡོད་མེད་ཀྱི་ཁྱད་་་་
པར་གསལ་བར་ཕྱེ་ནས་སྟོན་པ་ལྟ་བུའོ། །ཞེས་གསུངས་པའི་ཕྱིར། ཁོ་ན་རེ།
མ་ཁྱབ་སྟེ། དོན་དམ་ཡང་དག་འཕགས་ཞུས་ཀྱི་ལེའུ་ལས་གཞན་པའི་མདོ་
སྡེ་དགོངས་འགྲེལ་གྱི་ལེའུས་མཚན་ཉིད་གསུམ་གྱི་རྣམ་བཞག་བསྟན་པ་དེ་
དེའི་དོན་ཡིན་ཟེར་ན། དེ་ལས་གཞན་པའི་དེ་འདྲའི་ལེའུ་དེ་ཆོས་ཅན།
སེམས་ཙམ་པས་བཀའ་ཐ་མ་ལེགས་ཕྱེ་ཆོས་འཁོར་དུ་འདོད་པར་ཐལ།
ཁྱོད་དགོངས་འགྲེལ་གྱི་དེ་འདྲའི་ལེའུ་དེ་ཡིན་པའི་ཕྱིར། འདོད་མི་ནུས་ཏེ།
རྣམ་བཤད་ལས། དེང་ས་བཅུའི་དབང་ཕྱུག་གི་བྱང་སེམས་བཅུས་སྟོན་པ་
ལ་དྲི་བ་མི་འདྲ་བ་རེ་རེ་མཛད་པའི། ཞེས་སོགས་གསུངས་པའི་ཕྱིར། ཁོ་ན་
རེ། 
ཀ་མ་ལ་ཤཱི་ལའི་ལུགས་ལ་དེ་མཚན་ཉིད་ལ་ལྡེམ་པོར་དགོངས་པའི་མདོ་
ཡིན་པར་ཐལ། འཕགས་སེང་ལུགས་ལ་དེ་དེ་ཡིན་པའི་ཕྱིར། འདོད་མི་ནུས་
ཏེ། དེའི་ལུགས་ལ་དེ་དབུ་མ་པའི་བཀའ་ཡིན་པའི་ཕྱིར་ཟེར་ན་མ་ཁྱབ།
251

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཞན་ཡང་། དེ་ཆོས་ཅན། སྒྲ་ཇི་བཞིན་པ་ཡིན་པར་ཐལ། ངེས་དོན་གྱི་མདོ་
ཡིན་པའི་ཕྱིར། འདོད་མི་ནུས་ཏེ། རྣམ་བཤད་ལས། སློབ་དཔོན་འཕགས་པ་
ཐོགས་མེད་ཀྱིས་རྣམ་པར་རིག་པ་ཙམ་གྱི་ཤིང་རྟའི་སྲོལ་ཕྱེ་བ་ལྟར་ན་མདོ་་
དེ་ལས་འཁོར་ལོ་གསུམ་གྱི་དྲང་ངེས་འདི་ལྟར་ཕྱེ་བ་དང་མཐར་ཐུག་ཐེག་
པ་གསུམ་དུ་གསུངས་པ་རྣམས་སྒྲ་ཇི་བཞིན་པར་བཞེད་ལ། ཞེས་གསུངས་
པའི་ཕྱིར། ཁ་ཅིག དེ་ངེས་དོན་གྱི་མདོ་མ་ཡིན་ཀྱང་། དབུ་མ་པའི་བཀའ་
ཡིན་ཏེ། 
དེ་ཡུམ་རྒྱས་འབྲིང་བསྡུས་གསུམ་ངེས་དོན་གྱི་མདོར་གཞུང་
བཙུགས་ནས་སྒྲུབ་པའི་མདོ་ཡིན་པའི་ཕྱིར་ཏེ། དེ་ལྟར་དུ་འཕགས་སེང་
གཉིས་ཀྱིས་བཞེད་པའི་ཕྱིར་ཏེ། ཀ་མ་ལ་ཤི་ལས་དེ་ལྟར་བཞེད་པའི་ཕྱིར་
ཟེར་ན་མ་ཁྱབ་སྟེ། 
དེ་སེམས་ཙམ་པའི་ཐུན་མོང་མ་ཡིན་པའི་བཀའ་ཡིན་
པའི་ཕྱིར་ཏེ། 
དེས་གཞན་དབང་དང་ཡོངས་གྲུབ་བདེན་པར་གྲུབ་པ་དང་
མཐར་ཐུག་ཐེག་པ་གསུམ་དུ་གྲུབ་པར་བསྟན་པའི་ཕྱིར་ཏེ། རྣམ་བཤད་
ལས། 
མདོ་འདི་ཉིད་དུ་གཞན་དབང་དང་ཡོངས་གྲུབ་བདེན་པར་གྲུབ་པ་
དང་མཐར་ཐུག་ཐེག་པ་གསུམ་དུ་བསྟན་ལ་ཞེས་གསུངས་པའི་ཕྱིར་དང་
རྣམ་པར་རིག་པ་ཙམ་དུ་སྨྲ་བ་རྣམས་ནི་མདོ་སྡེ་དགོངས་འགྲེལ་སྒྲ་ཇི་་་་་་
བཞིན་པ་ལ་བསམ་ནས་མཐར་ཐུག་ཐེག་པ་གསུམ་དུ་སྨྲ་བ་ཞེས་གསུངས་་་་
པའི་ཕྱིར། གཞན་ཡང་། མདོ་སྡེ་དགོངས་འགྲེལ། དེ་བཞིན་གཤེགས་པའི་
སྙིང་པོའི་མདོ། འཕགས་པ་དཔལ་འཕྲེང་གི་མདོ། གཟུངས་རྒྱལ་གྱི་མདོ་ལ་
སོགས་པ་རྣམས་དགོངས་པ་གཅིག་པར་ཐལ། མདོ་སྡེ་དགོངས་འགྲེལ་གྱི་
252

དྲང་ངེས་མཐའ་དཔྱོད་
མཐར་ཐུག་གི་དགོངས་པ་དབུ་མར་གནས་པའི་ཕྱིར་ཏེ། དེ་དབུ་མ་པའི་
བཀའ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། རྣམ་བཤད་ལས།
མདོ་འདི་ལས་འཁོར་ལོ་གསུམ་གྱི་དྲང་ངེས་འདི་ལྟར་དུ་ཕྱེ་བ་དང་མཐར་་་་
ཐུག་ཐེག་པ་གསུམ་དུ་གསུངས་ལ། དེ་བཞིན་གཤེགས་པའི་སྙིང་པོའི་མདོ་
དང་། འཕགས་པ་དཔལ་འཕྲེང་གི་མདོ་ལ་སོགས་པར་ཆོས་ཐམས་ཅད་
བདེན་པས་སྟོང་ཞིང་དྲི་མ་རྣམས་བློ་བུར་བ་ཡིན་པ་དང་། མཐར་ཐུག་ཐེག་
པ་གཅིག་ཏུ་གསུངས་པས་མདོ་དེ་དག་གི་དོན་གཅིག་ཡིན་མིན་བསམ་པར་
བྱ་བ་ཡིན་ནོ། །ཞེས་གསུངས་པའི་ཕྱིར། ཁོ་ན་རེ། དེ་སེམས་ཙམ་པའི་སྐབས་
ཡིན་པས་སྐྱོན་མེད་ཞེ་ན། སེམས་ཙམ་པའི་ལུགས་ལ་དེ་རྣམས་དགོངས་པ་
མི་གཅིག་པར་ཐལ། དེའི་ཕྱིར། འདོད་ན། གཅིག་པར་ཐལ། དེའི་ལུགས་ལ་
འཁོར་ལོ་ཕྱི་མ་གཉིས་དགོངས་པ་གཅིག་པའི་ཕྱིར། རྟགས་བསྒྲུབས་ཟིན།
ཁོ་ན་རེ། འཕགས་སེང་གཉིས་ཀྱིས་དེ་དབུ་མ་པའི་བཀར་བཞེད་པར་ཐལ།
ཞི་འཚོ་ཡབ་སྲས་ཀྱིས་དེ་ལྟར་བཞེད་པ་གང་ཞིག འགྲེལ་ཆེན་དུ་བདེན་
གཉིས་ཀྱི་རྣམ་བཞག་གཏན་ལ་འབེབས་ཚུལ་སོགས་ཞི་འཚོ་ཡབ་སྲས་ཀྱི་་་་
རྗེས་སུ་འབྲང་བར་གསུངས་པའི་ཕྱིར་དང་། མཁན་པོ་ཡང་དག་རྣམ་སྣང་
མཛད། ། བླ་མ་བཟང་ལ་ཕྱག་འཚལ་ནས། །ཞེས་འགྲེལ་པར་ཡང་གསུངས་
པའི་ཕྱིར་ཟེར་ན། དེ་ཞི་བ་འཚོའི་དངོས་སློབ་ཡིན་པའི་རྒྱུ་མཚན་གྱིས་
དཔོན་སློབ་རྣམ་པ་ཀུན་ཏུ་དགོངས་པ་གཅིག་པའི་ངེས་པ་མེད་དེ། ཞི་བ་
འཚོ་རྣམ་བདེན་པ་ལྟར་འདོད་པའི་དབུ་མ་པ་ཡིན། སེང་གེ་བཟང་པོ་རྣམ་
253

རྗེ་བཙུན་ཆོས་ཀྱི་རྒྱལ་མཚན་གྱི་གསུང་། །
རྫུན་པ་ལྟར་འདོད་པའི་དབུ་མ་པ་ཡིན་པའི་ཕྱིར། དང་པོ་གྲུབ་སྟེ། དྲང་
ངེས་རྣམ་འབྱེད་ལས། 
ལུགས་འདིས་སྔོ་སེར་ལ་སོགས་པའི་རྣམ་པ་དངོས་
པོར་འདོད་དེ། 
ཆོས་ཀྱི་གྲགས་པའི་བཞེད་པ་ཡང་དེ་ལྟར་འགྲེལ་བས་ཐ་
སྙད་དུ་རྣམ་བདེན་པ་ལྟར་འདོད་པའི་དབུ་མ་པའོ
། །ཞེས་གསུངས་པའི་
ཕྱིར། གཉིས་པ་གྲུབ་སྟེ། 
དེས་སྔོར་སྣང་དབང་ཤེས་འཁྲུལ་ཤེས་སུ་འདོད་
པའི་ཕྱིར་ཏེ། འགྲེལ་བ་ལས། 
གཟུང་བ་མེད་ན་འཛིན་པ་མེད་པས་འཛིན་
པའི་མཚན་ཉིད་རྣམ་པར་རིག་པ་ཙམ་དེ་ཡང་བསལ་ཏེ
། ཞེས་དང་། རྣམ་
བཤད་ལས། 
མཉམ་བཞག་ཏུ་གཟུང་འཛིན་རྫས་ཐ་དད་དུ་སྟོང་པར་མངོན་
སུམ་དུ་རྟོགས་ནས། 
རྗེས་ཐོབ་ཏུ་སྔོར་སྣང་དབང་པོའི་མངོན་སུམ་གཞན་
ཡང་མ་འཁྲུལ་པར་འཛིན་པ་བཟློག་ཅིང་འཁྲུལ་པར་མྱོང་སྟོབས་ཀྱི་ཁོང་དུ་
ཆུད་པར་བྱ་བའི་ཆེད་ཡིན་པའི་ཕྱིར། གཉིས་པ་རང་ལུགས་ལ། ཞི་བ་འཚོ་
ཡབ་སྲས་རྣམས་ཀྱིས་དོན་དམ་ཡང་དག་འཕགས་ཞུས་ཀྱི་ལེའུ་དེའི་མཐར་་
ཐུག་གི་དགོངས་པ་དབུ་མར་བཀྲལ་ཡང་དབུ་མ་ཐལ་རང་གང་གི་སྐབས་་་་
སུ་ཡང་དེ་སྒྲ་ཇི་བཞིན་པའི་ངེས་དོན་གྱི་མདོར་མི་བཞེད་ལ་ཁྱད་པར་དུ་་་་
འཕགས་སེང་གཉིས་ཀྱི་སྐབས་འདིར་མདོ་སྡེ་དགོངས་འགྲེལ་གྱིས་དྲང་་་་་་
ངེས་འདི་ལྟར་ཕྱེ་བ་སྒྲ་ཇི་བཞིན་པ་མ་ཡིན་ཏེ། འཁོར་ལོ་ཐོག་མཐའ་གཉིས་
ལ་དྲང་དོན་གྱི་མདོ་དང་། 
བར་པ་ཡུམ་རྒྱས་འབྲིང་བསྡུས་གསུམ་ངེས་དོན་
གྱི་མདོ་དང་ཤེས་རབ་སྙིང་པོ་དྲང་དོན་གྱི་མདོར་བཞེད་པའི་ཕྱིར
། མདོ་སྡེ་
དགོངས་འགྲེལ་དབུ་མ་པའི་བཀར་མི་བཞེད་དེ། དེ་སེམས་ཙམ་ཐུན་མོང་

དྲང་ངེས་མཐའ་དཔྱོད་
མ་ཡིན་པའི་བཀར་བཞེད་པའི་ཕྱིར་ཏེ། རྣམ་བཤད་ལས། རྣམ་པར་རིག་པ་
ཙམ་དུ་སྨྲ་བ་རྣམས་ནི་མདོ་སྡེ་དགོངས་འགྲེལ་སྒྲ་ཇི་བཞིན་པ་ལ་བསམ་་་་་
ནས་མཐར་ཐུག་ཐེག་པ་གསུམ་དུ་མཛད་པ་ཞེས་གསུངས་པའི་ཕྱིར། དེས་
ན་དབུ་མ་པ་རྣམས་ཀྱིས་དྲང་དོན་དུ་འཇོག་པའི་སྒོ་དེ་ལ་དུ་མ་ཡོད་དེ།
མདོ་དེའི་དངོས་ཟིན་གྱི་དོན་མདོ་དེའི་བསྟན་དོན་དུ་ཁས་བླང་དུ་མི་རུང་་་་
བར་མདོ་དེའི་དགོངས་གཞི་མདོ་དེའི་བསྟན་དོན་དུ་ཁས་བླངས་པའི་སྒོ་་་་
ནས་མདོ་དེ་དྲང་དོན་དུ་འགྲེལ་དགོས་པ། ཕ་དང་མ་ནི་བསད་བྱ་ཞིང་། །
ཞེས་སོགས་ལྟ་བུ་དྲང་དོན་དུ་འགྲེལ་བའི་ཚུལ་གཅིག་དང་། མདོ་དེའི་
དངོས་ཟིན་གྱི་དོན་གནས་ལུགས་སུ་ཁས་བླང་དུ་མི་རུང་བར་དེ་ལས་གོང་་་
དུ་དྲངས་ནས་གནས་ལུགས་ཀྱི་དོན་གཞན་དུ་བཤད་དགོས་པ་རྒྱུ་ལས་་་་་་་
དཀར་ནག་སྤྱོད་པ་ལས་འབྲས་བུ་བདེ་སྡུག་འབྱུང་བར་གསུངས་པ་ལྟ་བུ་་་
དྲང་དོན་དུ་འགྲེལ་བའི་ཚུལ་གཅིག་དང་གཉིས་ཡོད་པའི་ཕྱིར་ཏེ། དྲང་
ངེས་རྣམ་འབྱེད་ལས། དྲང་དོན་གྱི་མདོ་ནི་གདུལ་བྱ་ཁ་དྲངས་པའི་ཆེད་དུ་
ཡིན་མོད་ཀྱི་དྲངས་ཞེས་པའི་དོན་ནི་མ་ཡིན་ཏེ། མདོ་དེའི་དོན་དེའམ་དེ་
ལས་གཞན་དུ་དྲངས་དགོས་མི་དགོས་ཀྱི་དྲངས་ཚུལ་ལོ། །དོན་གཞན་དུ་
དྲངས་དགོས་པ་འདི་ལ་གཉིས་ཏེ། ཞེས་གསུངས། དེས་ན་དྲང་དོན་གྱི་མདོ་
དང་ངེས་དོན་གྱི་མདོའི་ཚིག་ཟུར་གྱི་དྲང་དོན་དང་ངེས་དོན་དེ་ཀུན་རྫོབ་
དང་དོན་དམ་ལ་བྱེད་པ་ཡིན་ཏེ། བློ་གྲོས་མི་ཟད་པའི་མདོ་ལས། གང་ཟག་
ལ་མི་རྟོན་ཆོས་ལ་རྟོན། ཚིག་ལ་མི་རྟོན་དོན་ལ་རྟོན། རྣམ་ཤེས་ལ་མི་རྟོན་ཡེ་
255

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཤེས་ལ་རྟོན། དྲང་དོན་ལ་མི་རྟོན་ངེས་དོན་ལ་རྟོན། ཞེས་དང་། ཡེ་ཤེས་སྣང་
བ་རྒྱན་གྱི་མདོ་ལས། ངེས་པའི་དོན་གང་ཡིན་པ་དེ་ནི་དོན་དམ་པའི་བདེན་
པའོ། །ཞེས་གསུངས། དེ་ཡང་མདོ་ཚིག་དང་པོས། བསྟན་པ་སྐྱོན་མེད་ལ་
བརྟེན་ནས་སྟོན་པ་སྐྱོན་མེད་དུ་རྟོགས་དགོས་ཀྱི། དེ་ལས་བཟློག་ཏེ་རྟོགས་
མི་ནུས་པར་བསྟན། གཉིས་པས་སྟོང་ཉིད་སྟོན་པའི་ཚིག་དེ་གནས་ལུགས་
མ་ཡིན་ཞིང་། བསྟན་བྱ་སྟོང་ཉིད་དེ་གནས་ལུགས་ཡིན་ཞེས་བསྟན། གསུམ་
པས། རྣམ་ཤེས་འཁྲུལ་པའི་སྣང་ཚུལ་མི་བདེན། ཡེ་ཤེས་མ་འཁྲུལ་པའི་
གཟིགས་ཚུལ་བདེན། ཞེས་བསྟན་ནོ། །བཞི་པས། དྲང་དོན་ཀུན་རྫོབ་པ་
གནས་ལུགས་མ་ཡིན་ལ། ངེས་དོན་དོན་དམ་པ་གནས་ལུགས་ཡིན་པར་
བསྟན་ནོ། །དེས་དྲང་ངེས་ཀྱི་དོན་སེམས་ཙམ་པས་འདོད་པ་ལྟར་རང་གི་
བསྟན་དོན་ཡོད་མེད་ལ་བྱེད་པ་མ་ཡིན་ནོ། །ཐལ་འགྱུར་པའི་ལུགས་ནི་
བཤད་ཟིན་པ་ལྟར་རོ། །
། 1:| འཇུག་བྱང་སྨོན་ཚིག་བཤད་པ། པོ
ལེགས་པར་བཤད་པའི་སྙིང་པོའི་དཀའ་བའི་གནས། །གསལ་བར་
བཤད་པའི་ལེགས་བཤད་རིན་ཆེན་གཏེར། །རྗེ་བཙུན་ཆོས་ཀྱི་རྒྱལ་མཚན་
དཔལ་བཟང་པོས། །ལེགས་པར་གསུང་པའི་གསུང་རྒྱུན་ཟིན་བྲིས་སུ། །
བཀོད་པའི་དགེ་བས་མགོན་དེས་རྗེས་བཟུང་སྟེ། །ལེགས་བཤད་སྙིང་པོའི་
དཀའ་གནས་ལེགས་རྟོགས་ནས། །ནམ་མཁའི་མཐས་གཏུགས་སེམས་ཅན་
ཐམས་ཅད་ལ། །ཆོས་ཀྱི་སྦྱིན་པ་རྒྱ་ཆེན་སྦྱིན་གྱུར་ཅིག །
256

དགེ་འདུན་ཉི་ཤུའི་མཐའ་དཔྱོད་
༢༢༧༦༦ཝལཚ @ g
རྗེ་བཙུན་ཆོས་ཀྱི་རྒྱལ་མཚན་
དཔལ་བཟང་པོའི་གསུང་རྩོམ་
དྲི་མ་མེད་པ་མཁས་པའི་
མགུལ་རྒྱན་ཅེས་བྱ་བ་
བཞུགས་སོ། །
༣༧༧༧ ཙང་
མཚོན་བྱེད་དཔེ་ཡི་དགེ་འདུན་བཤད་པ་ལས་
དགེ་སྦྱོང་ཚུལ་གྱི་འབྲས་བུའི་རྣམ་བཞག་བཤད་པ། །
དབང་པོ་རྟུལ་དང་རྣོན་པོ་དག །ཅེས་སོགས་ཀྱི་སྐབས་སུ་མཚོན་བྱེད་
དཔེའི་དགེ་འདུན་བཤད་པ་དང་། མཚོན་བྱ་དོན་གྱི་དགེ་འདུན་བཤད་པ་
གཉིས། དང་པོ་ལ། དགེ་སྦྱོང་ཚུལ་གྱི་འབྲས་བུའི་རྣམ་གཞག་དང་། དེ་ལ་
གནས་པའི་གང་ཟག་གི་རྣམ་གཞག་གཉིས། དང་པོ་ནི། མདོ་ལས། དགེ་སྦྱོང་
ཚུལ་གྱི་འབྲས་བུ་ཞེས་གསུངས་པའི་དགེ་སྦྱོང་གི་ཚུལ་དེ་གང་། དེའི་འབྲས་
བུ་དེ་ཇི་ལྟ་བུ་ཞེ་ན། ཟག་མེད་བར་ཆད་མེད་ལམ་ཆོས་ཅན། ཁྱོད་ལ་དགེ་
སྦྱོང་ཚུལ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་རང་རྒྱུད་ལ་ཐོབ་པའི་གང་
257

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཟག་དོན་དམ་པའི་དགེ་སྦྱོང་དུ་མཚོན་པར་བྱེད་པའི་བྱེད་ཆོས་ཡིན་པའི་་་་་
ཕྱིར། རྣམ་གྲོལ་ལམ་ཆོས་ཅན། ཁྱོད་ལ་དགེ་སྦྱོང་ཚུལ་གྱི་འབྲས་བུ་ཞེས་
བརྗོད་པའི་རྒྱུ་མཚན་ཡོད་དེ། ཟག་མེད་བར་ཆད་མེད་ལམ་དགེ་སྦྱོང་གི་ཚུལ་
ཡིན་ལ། ཁྱོད་དེའི་རྒྱུ་མཐུན་གྱི་འབྲས་བུ་ཡིན་པས་དེ་ལྟར་བརྗོད་པའི་ཕྱིར།
འགོག་བདེན་ཆོས་ཅན། ཁྱོད་ལ་དགེ་སྦྱོང་ཚུལ་གྱི་འབྲས་བུ་ཞེས་བརྗོད་པའི་
རྒྱུ་མཚན་ཡོད་དེ། ཟག་མེད་བར་ཆད་མེད་ལམ་དགེ་སྦྱོང་གི་ཚུལ་ཡིན་ལ།
ཁྱོད་དེའི་བྲལ་འབྲས་ཡིན་པས་དེ་ལྟར་བརྗོད་པའི་ཕྱིར། འོ་ན། དགེ་སྦྱོང་
ཚུལ་གྱི་འབྲས་བུ་ལ་རྒྱུན་ཞུགས་ཀྱི་འབྲས་བུ་སོགས་བཞིར་གསུངས་པའི་་་་་
དོན་ཇི་ལྟ་བུ་ཞེ་ན། དེའི་རྒྱུ་མཚན་ཡོད་དེ། མཚོན་བྱེད་དཔེའི་དགེ་འདུན་གྱི་
སྐབས་འདིར་བསྟན་པའི་དགེ་སྦྱོང་ཚུལ་གྱི་འབྲས་བུ་དེ་རྒྱུན་ཞུགས་ཀྱི་་་་་་
འབྲས་བུ་སོགས་བཞིར་འདུ་བ་ལ་དགོངས་ནས་དེ་ལྟར་གསུངས་པའི་ཕྱིར།
དེ་བཞི་པོ་དེར་འདུ་བ་ཡང་ཡིན་ཏེ། ཐར་པ་ཐོབ་པའི་གེགས་བྱེད་ཀྱི་གཙོ་བོ་
དེ་ལ་མཐོང་སྤང་ཀུན་སྦྱོར་གསུམ། ཐ་མའི་ཆ་མཐུན་ལྔ། གོང་མའི་ཆ་མཐུན་
ལྔ་རྣམས་སུ་ཡོད་པ་ལས། དང་པོ་གསུམ་སྤངས་པས་རབ་ཏུ་ཕྱེ་བའི་དགེ་
སྦྱོང་ཚུལ་གྱི་འབྲས་བུ་དེ་རྒྱུན་ཞུགས་ཀྱི་འབྲས་བུ་དང་། གཉིས་པ་ཕལ་ཆེར་
སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་དེ་ཕྱིར་འོང་གི་འབྲས་
བུ་དང་། དེ་མ་ལུས་པ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་
དེ་ཕྱིར་མི་འོང་གི་འབྲས་བུ་དང་། གསུམ་པ་སྤངས་པས་རབ་ཏུ་ཕྱེ་བའི་དགེ་
སྦྱོང་ཚུལ་གྱི་འབྲས་བུ་དེ་ཉན་ཐོས་དགྲ་བཅོམ་པའི་འབྲས་བུ་ཡིན་པའི་ཕྱིར།
258

དགེ་འདུན་ཉི་ཤུའི་མཐའ་དཔྱོད།
དེས་ན་བར་ཆད་མེད་ལམ་དགེ་སྦྱོང་གི་ཚུལ་ཡིན་ལ། དེའི་འབྲས་བུ་དེ་ལ་
འདུས་བྱས་དང་། འདུས་མ་བྱས་གཉིས་ཡོད་དེ། དེ་ལ་འདུས་བྱས་རྣམ་གྲོལ་
ལམ་དང་། འདུས་མ་བྱས་འགོག་བདེན་གཉིས་སུ་ཡོད་པའི་ཕྱིར། རྣམ་གྲོལ་
ལམ་ལ་བརྒྱད་ཅུ་རྩ་དགུ་ཡོད་དེ། མཐོང་སྤང་ཉོན་མོངས་བརྒྱད་སྤངས་པའི་
དེ་བརྒྱད། སྒོམ་སྤང་ཉོན་མོངས་གྱ་གཅིག་སྤངས་པའི་དེ་རྒྱ་གཅིག་རྣམས་སུ་
ཡོད་པའི་ཕྱིར། དང་པོ་གྲུབ་སྟེ། འདོད་པའི་སས་བསྡུས་ཀྱི་སྡུག་བསྔལ། ཀུན་
འབྱུང་༔ འགོག་པ། ལམ་མཐོང་སྤང་ཉོན་མོངས་བཞི་སྤངས་པའི་རེ་བཞི་
དང་གོང་མའི་སས་བསྡུས་ཀྱི་དེ་བཞི་སྤངས་པའི་དེ་བཞི་དང་བརྒྱད་ཡོད་
པའི་ཕྱིར། གཉིས་པ་གྲུབ་སྟེ། འདོད་པའི་སྒོམ་སྤང་ཉོན་མོངས་ཆུང་འབྲིང་
ཆེན་པོ་དགུ། དེ་བཞིན་དུ་བསམ་གཏན་དང་པོ། གཉིས་པ། གསུམ་པ། བཞི་
པ་རྣམས་ལ་ཆུང་འབྲིང་ཆེན་པོ་དགུ། དེ་བཞིན་དུ་ནམ་མཁའ། རྣམ་ཤེས། ཅི་
ཡང་མེད། སྲིད་རྩེའི་སྒོམ་སྤང་ཉོན་མོངས་ཆུང་འབྲིང་ཆེན་པོ་དགུ་དགུ་སྟེ་རྒྱ་
གཅིག་སྤངས་པའི་རྣམ་གྲོལ་ལམ་གྱ་གཅིག་ཡོད་པའི་ཕྱིར། དེ་བཞིན་དུ་
འགོག་བདེན་ལ་ཡང་བརྒྱད་ཅུ་རྩ་དགུ་ཡོད་པར་རིགས་འགྲེའོ། །དེ་ལྟར་ཡང་
མཛོད་ལས། དགེ་སྦྱོང་ཚུལ་ནི་དྲི་མེད་ལམ། །འབྲས་བུ་འདུས་བྱས་འདུས་མ་
བྱས༑ །དེ་དག་བརྒྱད་ཅུ་རྩ་དགུའོ། །གྲོལ་ལམ་ཟད་པ་རྣམས་དང་བཅས། །
ཞེས་གསུངས་པའི་ཕྱིར། རྒྱུན་ཞུགས་ཀྱི་འབྲས་བུ་སོགས་བཞི་པོ་དེ་དགེ་སྦྱོང་
ཚུལ་གྱི་འབྲས་བུར་འཇོག་པའི་རྒྱུ་མཚན་ཡོད་དེ། དེ་བཞི་པོ་དེར་འཇོག་པའི་
རྒྱུ་མཚན་རྣམ་པ་ལྔ་ཚང་བའི་ཕྱིར། རྒྱུ་མཚན་ལྔ་ཡོད་དེ། འབྲས་བུ་བཞི་པོ་དེ་
259

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
རང་རང་གི་ཞུགས་ལམ་སྔོན་དུ་སོང་བ། ཞུགས་པ་ལས་གཞན་འབྲས་གནས་
ཀྱི་རྟོགས་པ་ཐོབ་པ། མཐོང་སྤང་ཉོན་མོངས་རྣམས་སྤངས་པའི་བྲལ་ཐོབ་
གཅིག་རྙེད་པ་ལྟ་བུའི་ཟད་པ་བསྡོམས་པ། ཤེས་པ་བརྒྱད་ཐོབ་པ། མི་རྟག་
སོགས་བཅུ་དྲུག་རྟོགས་པའི་ཡེ་ཤེས་ཐོབ་པའི་རྒྱུ་མཚན་གྱིས་དེ་ལྟར་བཞག་པ་
པའི་ཕྱིར་ཏེ། མཛོད་ལས། འབྲས་བུ་བཞི་རྣམས་བཞག་པ་ནི། ། རྒྱུ་ལྔ་དག་ནི་
སྲིད་ཕྱིར་རོ། །འབྲས་ལ་སྔོན་ལམ་བཏང་བ་དང་། །གཞན་ཐོབ་པ་དང་ཟད་
སྡོམ་དང་། །ཤེས་པ་བརྒྱད་ཚན་ཐོབ་པ་དང་། །རྣམ་པ་བཅུ་དྲུག་ཐོབ་པའོ། །
ཞེས་གསུངས་པའི་ཕྱིར། འོ་ན་ཐ་མའི་ཆ་མཐུན་ལ་ཕལ་ཆེར་སྤངས་པ་དང་
མ་ལུས་པ་སྤངས་པ་ལ་འབྲས་བུ་གསར་ཐོབ་བཞག་ནས་གོང་མའི་ཆ་མཐུན་་
ལྔ་ལ་དེ་ལྟར་མི་འཇོག་པའི་རྒྱུ་མཚན་ཅི་ཡིན་ཞེ་ན། དེའི་རྒྱུ་མཚན་ཡོད་དེ།
འདོད་ཉོན་ཉེས་དམིགས་ཤིན་ཏུ་ཆེ་བས་དེ་ལས་མྱུར་དུ་འདའ་བར་བྱ་བའི་་
ཆེད་ཡིན་པའི་ཕྱིར། འབྲས་བུ་བཞི་པོ་དེ་ས་གང་ལ་བརྟེན་ནས་ཐོབ་ཅེ་ན།
འབྲས་བུ་དང་པོ་གཉིས་བསམ་གཏན་དང་པོའི་ཉེར་བསྡོགས་མི་ལྕོགས་མེད་
པ་ལ་བརྟེན་ནས་ཐོབ་སྟེ། དེ་དངོས་སུ་གསར་དུ་ཐོབ་པའི་སེམས་རྟེན་ཡོད།
དེར་གྱུར་པའི་བསམ་གཏན་དང་པོའི་དངོས་གཞིའི་སེམས་མེད་པའི་ཕྱིར་ཏེ།
རྒྱུན་ཞུགས་ཞུགས་པ་དང་ཕྱིར་འོང་ཞུགས་པ་གང་རུང་ཡིན་ན། བསམ་
གཏན་གྱི་དངོས་གཞི་མ་ཐོབ་པས་ཁྱབ་པའི་ཕྱིར། འབྲས་བུ་ཐོད་རྒལ་བའི་
ཕྱིར་འོང་གི་རྟོགས་པ་སྔོན་དུ་སོང་བའི་ཕྱིར་མི་འོང་གི་འབྲས་བུ་དང་འབྲས་
བུ་རིམ་གྱིས་པའི་ཕྱིར་མི་འོང་གི་འབྲས་བུ་གཉིས་བསམ་གཏན་དང་པོའི་་་་་་
260

དགེ་འདུན་ཉི་ཤུའི་མཐའ་དཔྱོད།
ཉེར་བསྡོགས་ལ་བརྟེན་ནས་ཐོབ་སྟེ། དེ་དངོས་སུ་ཐོབ་པའི་སེམས་རྟེན་ཡོད།
དེར་གྱུར་པའི་བསམ་གཏན་དང་པོའི་དངོས་གཞི་ཡན་ཆད་ཀྱི་སེམས་མེད་་་་
པའི་ཕྱིར། འབྲས་བུ་ཐོད་རྒལ་བའི་ཕྱིར་འོང་གི་རྟོགས་པ་སྔོན་དུ་སོང་བའི་
ཕྱིར་མི་འོང་ཞུགས་པ་དང་། འབྲས་བུ་རིམ་གྱིས་པའི་ཕྱིར་མི་འོང་ཞུགས་པ་
གང་རུང་ཡིན་ན། བསམ་གཏན་གྱི་དངོས་གཞི་མ་ཐོབ་པས་ཁྱབ་པའི་ཕྱིར་ཏེ།
དང་པོ་དེ་ཡིན་ན། འབྲས་བུ་ཐོད་རྒལ་བའི་ཕྱིར་འོང་འབྲས་གནས་ཡིན་
དགོས། གཉིས་པ་དེ་ཡིན་ན། འབྲས་བུ་རིམ་གྱིས་པའི་ཕྱིར་འོང་འབྲས་
གནས་ཁྱད་པར་ཅན་ཡིན་དགོས། དེ་གཉིས་གང་རུང་ཡིན་ན། དེ་མ་ཐོབ་
པས་ཁྱབ་པའི་ཕྱིར། ། དེ་ལྟར་ཡང་རྣམ་བཤད་ལས། མཐར་གྱིས་ཐོབ་ན་
སེམས་རྟེན་སྔ་མ་དང་འདྲ་ལ། ཞེས་གསུངས་པའི་ཕྱིར། ཆགས་བྲལ་སྔོན་
སོང་གི་ཕྱིར་མི་འོང་གི་འབྲས་བུ་ནི་བསམ་གཏན་གྱི་དངོས་གཞི་ལ་བརྟེན་་་་་
ནས་ཐོབ་སྟེ། དེ་དངོས་སུ་གསར་དུ་སྐྱེ་བའི་སེམས་རྟེན་ཡོད། དེར་གྱུར་པའི་
བསམ་གཏན་གྱི་ཉེར་བསྡོགས་དང་གཟུགས་མེད་ཀྱི་སེམས་གང་རུང་མེད།
དེར་གྱུར་པའི་འདོད་སེམས་ཀྱང་མེད་པའི་ཕྱིར། གཉིས་པ་གྲུབ་སྟེ། ཆགས་
བྲལ་སྔོན་སོང་གི་ཕྱིར་མི་འོང་ཞུགས་པ་ཡིན་ན། བསམ་གཏན་གྱི་དངོས་གཞི་
ཐོབ་པས་ཁྱབ་པ་གང་ཞིག ལམ་སླ་བ་བསམ་གཏན་གྱི་དངོས་གཞི་བོར་ནས་
དཀའ་བ་ཉེར་བསྡོགས་དང་སྲིད་རྩེའི་སེམས་ལ་བརྟེན་པ་ལ་དགོས་པ་མེད་་་་
པའི་ཕྱིར། གསུམ་པ་གྲུབ་སྟེ། དེ་འདྲའི་འབྲས་བུ་དེ་ཉན་ཐོས་ཀྱི་མཐོང་ལམ་
ལ་བརྟེན་ནས་ཐོབ་པ་གང་ཞིག ཆོས་མངོན་པའི་སྤྱི་སྐད་ལ་འདོད་སེམས་
_261

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ལམ་ཟག་མེད་ཀྱི་རྟེན་དུ་མི་རུང་བར་གསུངས་པའི་ཕྱིར། ཉན་ཐོས་དགྲ་
བཅོམ་པའི་འབྲས་བུ་ཟག་མེད་ས་དགུ་པོ་གང་རུང་ལ་བརྟེན་ནས་ཐོབ་སྟེ།
ཁམས་འོག་མ་གཉིས་སུ་མངོན་དུ་བྱེད་ན་བསམ་གཏན་ས་དྲུག་གང་རུང་ལས་
བརྟེན་ནས་མངོན་དུ་བྱེད། གཟུགས་མེད་དུ་མངོན་དུ་བྱེད་ན་གཟུགས་མེད་
དང་པོ་གསུམ་གང་རུང་ལ་བརྟེན་ནས་མངོན་དུ་བྱེད་པའི་ཕྱིར། འབྲས་བུ་
བཞི་པོ་དེ་མཐོང་སྒོམ་གང་ལ་བརྟེན་ནས་མངོན་དུ་བྱེད་ཅེ་ན། རྒྱུན་ཞུགས་
ཀྱི་འབྲས་བུ་མཐོང་ལམ་ཁོ་ན་ལ་བརྟེན་ནས་དངོས་སུ་ཐོབ་སྟེ། དེ་ཉན་ཐོས་
ཀྱི་མཐོང་ལམ་བར་ཆད་མེད་ལམ་ལ་བརྟེན་ནས་དངོས་སུ་ཐོབ་པའི་ཕྱིར།
འབྲས་བུ་རིམ་གྱིས་པའི་ཕྱིར་འོང་དང་འབྲས་བུ་རིམ་གྱིས་པའི་ཕྱིར་མི་འོང་་་
གཉིས་སྒོམ་ལམ་ལ་བརྟེན་ནས་དངོས་སུ་ཐོབ་པ་ཡོད་དེ། ལྷག་མཐོང་ཤས་
ཆེར་སྤྱོད་པའི་གང་ཟག་གི་དབང་དུ་བྱས་ན། དེ་འདྲའི་ཕྱིར་འོང་གི་འབྲས་
བུ་དེ་འདོད་ཉོན་དྲུག་པའི་དངོས་གཉེན་བར་ཆད་མེད་ལམ་ལ་བརྟེན་ནས་་་་
དངོས་སུ་ཐོབ་ཅིང་། དེ་འདྲའི་ཕྱིར་མི་འོང་གི་འབྲས་བུ་འདོད་ཉོན་དགུ་
པའི་དངོས་གཉེན་བར་ཆད་མེད་ལམ་ལ་བརྟེན་ནས་དངོས་སུ་ཐོབ་པའི་་་་
ཕྱིར། དེ་བཞི་པོ་དེ་འཇིག་རྟེན་དང་འཇིག་རྟེན་ལས་འདས་པའི་ལམ་གང་ལ་
བརྟེན་ནས་ཐོབ་ཅེ་ན། རྒྱུན་ཞུགས་དང་འབྲས་བུ་ཐོད་རྒལ་བའི་ཕྱིར་འོང་གི་
འབྲས་བུ། ཐོད་རྒལ་བའི་ཕྱིར་མི་འོང་། ཉན་ཐོས་དགྲ་བཅོམ་པའི་འབྲས་བུ་
དང་བཞི་འདས་ལམ་ལ་བརྟེན་ནས་དངོས་སུ་ཐོབ་སྟེ། དང་པོ་གསུམ་ལམ་
རྗེས་བཟོད་ལ་བརྟེན་ནས་དངོས་སུ་ཐོབ་ཅིང་། བཞི་པ་སྲིད་ཉོན་དགུ་པའི་
262

དགེ་འདུན་ཉི་ཤུའི་མཐའ་དཔྱོད་
དངོས་གཉེན་བར་ཆད་མེད་ལམ་ལ་བརྟེན་ནས་ཐོབ་པའི་ཕྱིར། འབྲས་བུ་
རིམ་གྱིས་པའི་ཕྱིར་འོང་དང་འབྲས་བུ་རིམ་གྱིས་པའི་ཕྱིར་མི་འོང་གི་འབྲས་་
བུ་འཇིག་རྟེན་པའི་ལམ་ལ་བརྟེན་ནས་དངོས་སུ་ཐོབ་པ་ཡོད་དེ། ཞི་གནས་
ཤས་ཆེར་སྤྱོད་པའི་གང་ཟག་གི་དབང་དུ་བྱས་ན་རྒྱུན་ཞུགས་ཀྱི་འབྲས་བུ་་་
ཐོབ་རྗེས་འཇིག་རྟེན་ཞི་རགས་ཀྱི་རྣམ་པ་ཅན་གྱི་ལམ་ལ་བརྟེན་ནས་དངོས་་
སུ་ཐོབ་པར་འབྲས་བུ་རིམ་གྱིས་པའི་ཕྱིར་འོང་གི་འབྲས་བུ་ཡང་ཡོད། དེ་
འདྲའི་ཕྱིར་མི་འོང་གི་འབྲས་བུ་ཡང་ཡོད་པའི་ཕྱིར། བཞི་པོ་དེ་ཁམས་གང་
དུ་ཐོབ་ཅེ་ན། རྒྱུན་ཞུགས་དང་ཕྱིར་འོང་གི་འབྲས་བུ་འདོད་པའི་རྟེན་ལ་
་ ཐོབ་སྟེ། ཁམས་གོང་མའི་རྟེན་ལ་དེ་ཐོབ་པ་མེད་པའི་ཕྱིར། ཁམས་གོང་མའི་
རྟེན་ཅན་གྱི་རྒྱུན་ཞུགས་དང་ཕྱིར་འོང་གང་རུང་མེད་པའི་ཕྱིར་ཏེ། བསམ་
གཏན་གྱི་དངོས་གཞིའི་སྙོམས་འཇུག་ཐོབ་པའི་དེ་མེད་པའི་ཕྱིར། ཕྱིར་མི་
འོང་གི་འབྲས་བུ་འདོད་པའི་རྟེན་ལ་ཐོབ་སྟེ། ཁམས་གོང་མའི་རྟེན་ལ་དེ་
ཐོབ་པ་མེད་པའི་ཕྱིར། ཁམས་གོང་མའི་རྟེན་ལ་འབྲས་བུ་རིམ་གྱིས་པའི་ཕྱིར་
མི་འོང་གི་འབྲས་བུ་ཐོབ་པ་ཡང་མེད། དེའི་རྟེན་ལ་འབྲས་བུ་ཐོད་རྒལ་བའི་
ཕྱིར་མི་འོང་གི་འབྲས་བུ་ཐོབ་པ་ཡང་མེད་པའི་ཕྱིར། དང་པོ་གྲུབ་སྟེ། དེ་
འདྲའི་ཕྱིར་མི་འོང་ཞུགས་པ་ཡིན་ན། བསམ་གཏན་གྱི་དངོས་གཞི་མ་ཐོབ་
དགོས་པའི་ཕྱིར། གཉིས་པ་གྲུབ་སྟེ། འབྲས་བུ་ཐོད་རྒལ་བའི་ཕྱིར་མི་འོང་གི་
འབྲས་བུ་དངོས་སུ་གསར་དུ་ཐོབ་པའི་རྟེན་ཅན་གྱི་གང་ཟག་ཡིན་ན། མཐོང་
ལམ་དངོས་སུ་གསར་དུ་སྐྱེ་བའི་ལུས་རྟེན་ཅན་གྱི་གང་ཟག་ཡིན་དགོས།
260

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཁམས་གོང་མའི་རྟེན་ལ་མཐོང་ལམ་དངོས་སུ་གསར་དུ་སྐྱེ་བ་མེད་པའི་ཕྱིར།
ཉན་ཐོས་དགྲ་བཅོམ་པའི་འབྲས་བུ་འདོད་པའི་རྟེན་ལ་དངོས་སུ་ཐོབ་པ་་་་
ཡོད་དེ། སྤང་བྱ་ཅིག་ཅར་བའི་རྒྱུན་ཞུགས་ཀྱིས་འདོད་པའི་རྟེན་ལ་དེ་མངོན་
དུ་བྱེད་པའི་ཕྱིར། དེ་གཟུགས་ཀྱི་རྟེན་ལ་མངོན་དུ་བྱེད་པ་ཡོད་དེ། གཟུགས་
སུ་ཉེར་འགྲོའི་ཕྱིར་མི་འོང་བར་འདའ་བ་སོགས་ལྔ་པོ་དེས་འདོད་པའི་་་་་་
ཁམས་འདིར་བརྩམས་ནས་གཟུགས་ཀྱི་ཁམས་སུ་མཐར་ཕྱིན་པར་བྱེད་པ་་་་
ལུང་ལས་འབྱུང་བའི་ཕྱིར། གཟུགས་མེད་ཀྱི་རྟེན་ལ་དེ་མངོན་དུ་བྱེད་པ་ཡོད་
དེ། གཟུགས་མེད་ཉེར་འགྲོའི་ཕྱིར་མི་འོང་རྣམས་ཀྱིས་གཟུགས་མེད་ཀྱི་རྟེན་
ལ་དགྲ་བཅོམ་པའི་འབྲས་བུ་མངོན་དུ་བྱེད་བའི་ཕྱིར་ཏེ། མཛོད་ལས།
འདོད་པར་གསུམ་ཐོབ་ཐ་མ་ནི། །གསུམ་དུའོ་གོང་ན་མཐོང་ལམ་མེད། ། མི་སྐྱོ་
ལུང་ལས་འདིར་རྩོམ་ཞིང་། །དེར་མཐར་ཕྱིན་ཅེས་འབྱུང་ཕྱིར་རོ། །ཞེས་
གསུངས་པའི་ཕྱིར། དེ་ལ་ཁོ་ན་རེ། དགེ་སྦྱོང་ཚུལ་གྱི་འབྲས་བུ་དེ་འདུས་མ་
བྱས་ཡིན་པར་ཐལ། འགོག་བདེན་དེ་དེ་ཡིན་པའི་ཕྱིར། འདོད་མི་ནུས་ཏེ།
དགེ་སྦྱོང་གི་ཚུལ་དེ་རང་གི་འབྲས་བུའི་སྐྱེད་བྱེད་ཡིན་པའི་ཕྱིར། མ་གྲུབ་ན།
དགེ་སྦྱོང་གི་ཚུལ་ཆོས་ཅན། ཁྱོད་རང་འབྲས་སྐྱེད་བྱེད་ཡིན་པར་ཐལ། ཁྱོད་
འདུས་བྱས་ཡིན་པའི་ཕྱིར་ན་མ་ཁྱབ་བོ། །རྒྱུན་ཞུགས་ཆོས་ཅན། དེར་ཐལ།
དེའི་ཕྱིར། འདོད་ན། རྒྱུན་ཞུགས་ཀྱི་འབྲས་བུ་དེ་རྒྱུན་ཞུགས་ལས་སྐྱེས་པར་
ཐལ་ལོ། །འདོད་མི་ནུས་ཏེ། དེ་གཉིས་ཐོབ་པ་དུས་མཉམ་པའི་ཕྱིར། གཞན་
ཡང་། རྒྱུན་ཞུགས་ལས་སྐྱེས་ན་རྒྱུན་ཞུགས་ཀྱི་འབྲས་བུ་ཡིན་དགོས་པར་ཐལ།
264

དགེ་འདུན་ཉི་ཤུའི་མཐའ་དཔྱོད་
རྒྱུན་ཞུགས་ཀྱི་འབྲས་བུ་དེ་རྒྱུན་ཞུགས་ལས་སྐྱེས་པའི་ཕྱིར། འདོད་ན། རྒྱུན་
ཞུགས་ལས་སྐྱེས་པའི་ལམ་མ་ཞུགས་ཀྱི་གང་ཟག་ཆོས་ཅན། དེར་ཐལ། དེའི་
ཕྱིར། འདོད་ན། རྒྱུན་ཞུགས་ཀྱི་འབྲས་བུ་རྒྱུད་ལྡན་གྱི་ལམ་མ་ཞུགས་ཀྱི་གང་
ཟག་ཡོད་པར་ཐལ་ལོ། །འདོད་མི་ནུས་ཏེ། རྒྱུན་ཞུགས་ཀྱི་འབྲས་བུ་དེ་རྒྱུ་
མཚན་རྣམ་པ་ལྔ་ཚང་བའི་དགེ་སྦྱོང་ཚུལ་གྱི་འབྲས་བུ་ཡིན་པའི་ཕྱིར་དང་།
དེ་རྒྱུན་ཞུགས་ཞུགས་པའི་ཐོབ་བྱའི་འབྲས་བུ་ཡིན་པའི་ཕྱིར་ཏེ། མདོ་ལས།
ཆོས་ཀྱི་རྣམ་གྲངས་འདི་བཤད་པའི་ཚེ་ཁ་ཅིག་གིས་ནི་རྒྱུན་དུ་ཞུགས་པའི་་་་་
འབྲས་བུ་ཐོབ་བོ། ། ཞེས་གསུངས་པའི་ཕྱིར། དེས་ན་རྒྱུན་ཞུགས་ལས་དངོས་
སུ་སྐྱེས་པའི་ལམ་མ་ཞུགས་ཀྱི་གང་ཟག་དང་། དེ་ལས་དངོས་སུ་སྐྱེས་པའི་
རྣམ་མཁྱེན་སོགས་རྒྱུན་ཞུགས་ཀྱི་དངོས་འབྲས་ཡིན་ཡང་དེའི་འབྲས་བུ་མ་་་
ཡིན་ཏེ། དཔེར་ན། བུམ་པ་རྣམ་པར་གཞག་བྱའི་འབྲས་བུ་ཡིན་ཡང་དེ་ལས་
མ་སྐྱེས་པ་དང་། ལྟོ་ལྡིར་བ་རྣམ་པར་འཇོག་བྱེད་ཀྱི་རྒྱུ་ཡིན་ཡང་དེའི་སྐྱེད་
བྱེད་མ་ཡིན་པ་བཞིན་ནོ། །རོང་ཊིཀ་པ་ན་རེ། དགེ་སྦྱོང་ཚུལ་གྱི་འབྲས་བུ་དེ་
ལ་བཞིར་འདུ་བ་ཡིན་ཏེ། སྤང་བྱ་ལ་མཐོང་སྤང་དང་སྒོམ་སྤང་གཉིས་སུ་
གྲངས་ངེས་པས། དང་པོ་དེ་མ་ལུས་པར་སྤངས་པའི་ཆ་ནས་རྒྱུན་ཞུགས་ཀྱི་
འབྲས་བུ་དང་། སྒོམ་སྤང་ལ་འདོད་པའི་སྒོམ་སྤང་དང་ཁམས་གོང་མའི་སྒོམ་
སྤང་གཉིས་ལས། དང་པོ་ཕལ་ཆེར་སྤངས་པའི་ཆ་ནས་ཕྱིར་འོང་གི་འབྲས་བུ་
དང་། དེ་མ་ལུས་པར་སྤངས་པའི་ཆ་ནས་ཕྱིར་མི་འོང་གི་འབྲས་བུ་དང་།
གོང་མའི་དེ་སྤངས་པའི་ཆ་ནས་ཉན་ཐོས་དགྲ་བཅོམ་པའི་འབྲས་བུ་བཞག་
265

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པའི་ཕྱིར། ཞེས་ཟེར་ན། མཐོང་སྤང་སྤངས་པའི་རྒྱུན་ཞུགས་ཡོད་པར་ཐལ།
དམ་བཅའ་འཐད་པའི་ཕྱིར། འདོད་ན། མཐོང་སྤང་ཤེས་སྒྲིབ་སྤངས་པའི་
རྒྱུན་ཞུགས་ཡོད་པར་ཐལ་ལོ། །གཞན་ཡང་། ཉན་ཐོས་དགྲ་བཅོམ་པས་གོང་
མའི་སྒོམ་སྤང་མ་ལུས་པར་སྤངས་པར་ཐལ། དམ་བཅའ་འཐད་པའི་ཕྱིར།
འདོད་ན། སྒོམ་སྤང་སྤངས་པར་ཐལ་ལོ། །དར་ཊཱིཀ་གི་རྗེས་འབྲང་ཁ་ཅིག་
འབྲས་བུ་རིམ་གྱིས་པའི་ཕྱིར་འོང་ཡིན་ན། འདོད་ཉོན་དྲུག་པའི་ས་བོན་
སྤངས་པས་ཁྱབ། འབྲས་བུ་རིམ་གྱིས་པའི་ཕྱིར་མི་འོང་ཡིན་ན། འདོད་ཉོན་
དགུ་པའི་ས་བོན་སྤངས་པས་ཁྱབ་ཟེར་བ་མི་འཐད་དེ། འཇིག་རྟེན་པའི་ཞི་
རགས་ཀྱི་རྣམ་པ་ཅན་གྱི་ལམ་ལ་བརྟེན་ནས་འདོད་ཉོན་དགུ་པའི་ས་བོན་་་་
སྤོང་ནུས་པར་ཐལ། དམ་བཅའ་འཐད་པ་གང་ཞིག དེ་ལ་བརྟེན་ནས་དེ་
འདྲའི་ཕྱིར་མི་འོང་གི་འབྲས་བུ་དངོས་སུ་ཐོབ་པ་གཅིག་ཡོད་པའི་ཕྱིར་ཏེ།
རྣམ་བཤད་ལས། གལ་ཏེ་གང་ཟག་དེ་ཞི་གནས་ཤས་ཆེར་སྤྱོད་པ་ལ་གོམས་
པ་ཞིག་ཡིན་ན་འཇིག་རྟེན་པའི་ལམ་ཞི་རགས་ཀྱི་རྣམ་པ་ཅན་གྱིས་འཐོབ་་་་
པར་བྱེད་དོ། །ཞེས་དང་། གསེར་ཕྲེང་ལས། དེའི་ཕྱིར་རིམ་གྱིས་པ་ཡིན་ན་
ལམ་ཟག་མེད་ཀྱི་སྤང་བྱ་སྤོང་བ་དགོས་ཞེས་པ་ནི་ཞིབ་ཏུ་མ་བརྟགས་པའོ། །
ཞེས་གསུངས་པའི་ཕྱིར། འཇིག་རྟེན་པའི་ཞི་རགས་ཀྱི་རྣམ་པ་ཅན་གྱི་ལམ་ཁོ་
ན་ལ་བརྟེན་ནས་དངོས་སུ་ཐོབ་པའི་འབྲས་བུ་རིམ་གྱིས་པའི་ཕྱིར་མི་འོང་གི་
འབྲས་བུ་དེ་འཇིག་རྟེན་པའི་ལམ་ཁོ་ན་ལ་བརྟེན་ནས་དངོས་སུ་ཐོབ་པར་་་་་
ཐལ། དེ་ཡོད་པའི་ཕྱིར། འདོད་ན། དེ་ཁོ་ན་ལ་བརྟེན་ནས་ཐོབ་པར་ཐལ།
266

དགེ་འདུན་ཉི་ཤུའི་མཐའ་དཔྱོད།
འདོད་པའི་ཕྱིར་ན་མ་ཁྱབ། འདོད་མི་ནུས་ཏེ། རང་འཐོབ་བྱེད་ཀྱི་ཐབས་སུ་
གྱུར་པའི་འདས་ལམ་ལ་བརྟེན་ནས་ཐོབ་པའི་ཕྱིར་ཏེ། དེར་གྱུར་པའི་དགེ་
སྦྱོང་ཚུལ་ལ་བརྟེན་ནས་ཐོབ་པའི་ཕྱིར་ཏེ། དགེ་སྦྱོང་ཚུལ་གྱི་འབྲས་བུ་ཡིན་
པའི་ཕྱིར། གོང་གི་མ་ཁྱབ་མཚམས་ལ། དུ་བ་ཆོས་ཅན། རང་གི་དངོས་རྒྱུ་ཁོ་
ན་ལས་སྐྱེས་པར་ཐལ། དེ་ཁོ་ན་ལས་དངོས་སུ་སྐྱེས་པའི་ཕྱིར། ཁྱབ་པ་ཁས།
དེར་ཐལ། འདུས་བྱས་ཡིན་པའི་ཕྱིར། འདོད་མི་ནུས་ཏེ། རང་གི་རྒྱུ་ལས་སྐྱེས་
པའི་ཕྱིར་ཏེ། འདུས་བྱས་ཡིན་པའི་ཕྱིར། ཁོ་ན་རེ། དེ་དེ་ཁོ་ན་ལ་བརྟེན་ནས་
དངོས་སུ་ཐོབ་པ་མ་ཡིན་པར་ཐལ། དེ་རང་འཐོབ་བྱེད་ཀྱི་ཐབས་སུ་གྱུར་
པའི་འདས་ལམ་ལ་བརྟེན་ནས་དངོས་སུ་ཐོབ་པའི་ཕྱིར་ཏེ། དེ་དངོས་སུ་ཐོབ་
ཁ་མའི་ཕྱིར་མི་འོང་ཞུགས་པའི་རྒྱུད་ལ་འདས་ལམ་དངོས་སུ་ཡོད་པའི་ཕྱིར་་
ཏེ། དེའི་རྒྱུད་ཀྱི་དེ་དངོས་སུ་སྐྱེས་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། རང་རྒྱུ་ལས་དངོས་སུ་སྐྱེས་པའི་ཕྱིར། ཁྱབ་པ་ཁས། ཁམས་གོང་མའི་
རྟེན་ལ་འགོག་སྙོམས་དངོས་སུ་སྐྱེས་པ་ཡོད་པར་ཐལ། ཁམས་གོང་མའི་རྟེན་
ཅན་གྱི་གང་ཟག་གི་རྒྱུད་ཀྱི་འགོག་སྙོམས་དེ་དེའི་རྟེན་ལ་དངོས་སུ་སྐྱེས་པའི་
ཕྱིར་ཏེ། དེ་དངོས་སུ་སྐྱེས་པའི་ཕྱིར་ཏེ། དེ་རང་རྒྱུ་ལས་དངོས་སུ་སྐྱེས་པའི་
ཕྱིར། ཁྱབ་པ་ཁས། རྟགས་སླ། འདོད་མི་ནུས་ཏེ། མཛོད་ལས། འགོག་པ་དང་
པོ་མིའི་ནང་དུ། །ཞེས་གསུངས་པའི་ཕྱིར། ཁོ་ན་རེ། འདོད་ཉོན་དགུ་པ་
སྤངས་པའི་ཕྱིར་མི་འོང་ཡོད་པར་ཐལ། དེའི་དངོས་གཉེན་བར་ཆད་མེད་
ལམ་ལ་བརྟེན་ནས་དངོས་སུ་ཐོབ་པའི་ཕྱིར་མི་འོང་གི་འབྲས་བུ་ཡོད་པའི་་་་
267

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཕྱིར། འདོད་མི་ནུས་ཏེ། སྤང་བྱ་རིམ་གྱིས་པའི་ཉན་ཐོས་སློབ་པ་རྣམས་ཀྱིས་
ཁམས་གསུམ་གྱི་སྒོམ་སྤང་ཉོན་མོངས་ཆུང་ངུའི་ཆུང་དུ་དགུ་ཅིག་ཅར་སྤོང་་་་
བ་ཡིན་པའི་ཕྱིར། འདོད་ཉོན་ཆུང་ངུའི་ཆུང་ངུའི་དངོས་གཉེན་དུ་གྱུར་པའི་
ཉན་ཐོས་རིམ་གྱིས་པའི་སྒོམ་ལམ་བར་ཆད་མེད་ལམ་གྱི་རྗེས་སུ་རང་དང་་་་
རྒྱུད་གཅིག་ཏུ་གྱུར་པའི་བསམ་གཏན་དང་པོའི་ཉོན་མོངས་ཆེན་པོའི་ཆེ་་་་
པོའི་དངོས་གཉེན་དུ་གྱུར་པའི་ཉན་ཐོས་རིམ་གྱིས་པའི་སྒོམ་ལམ་བར་ཆད་་་
མེད་ལམ་སྐྱེ་བ་མེད་པའི་ཕྱིར། མ་གྲུབ་ན། ཉན་ཐོས་ཀྱི་སྒོམ་ལམ་བར་ཆད་
མེད་ལམ་ཆེན་པོའི་ཆེན་པོའི་རྗེས་སུ་རང་དང་རྒྱུད་གཅིག་ཏུ་གྱུར་པའི་ཉན་་་
ཐོས་ཀྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་དུ་སྐྱེ་བ་ཡོད་པར་ཐལ།
མ་གྲུབ་པ་གང་ཞིག འདོད་ཉོན་ཆུང་ངུའི་ཆུང་ངུའི་དངོས་གཉེན་དུ་གྱུར་
པའི་ཉན་ཐོས་རིམ་གྱིས་པའི་སྒོམ་ལམ་བར་ཆད་མེད་ལམ་ཡིན་ན། ཉན་ཐོས་
ཀྱི་སྒོམ་ལམ་བར་ཆད་མེད་ལམ་ཆེན་པོའི་ཆེན་པོ་ཡིན་དགོས། བསམ་གཏན་
དང་པོའི་ཉོན་མོངས་ཆེན་པོའི་ཆེན་པོའི་དངོས་གཉེན་དུ་གྱུར་པའི་ཉན་་་་་
ཐོས་རིམ་གྱིས་པའི་སྒོམ་ལམ་བར་ཆད་མེད་ལམ་ཡིན་ན། ཉན་ཐོས་ཀྱི་སྒོམ་
ལམ་བར་ཆད་མེད་ལམ་ཆུང་ངུའི་ཆུང་ངུ་ཡིན་དགོས་པའི་ཕྱིར། དང་པོ་མ་
གྲུབ་ན། འདོད་ཉོན་ཆུང་ངུའི་ཆུང་དུ་ཆོས་ཅན། ཁྱོད་ཀྱི་དངོས་གཉེན་དུ་
གྱུར་པའི་ཉན་ཐོས་ཀྱི་སྒོམ་ལམ་བར་ཆད་མེད་ལམ་ཡིན་ན། ཉན་ཐོས་ཀྱི་
སྒོམ་ལམ་བར་ཆད་མེད་ལམ་ཆེན་པོའི་ཆེན་པོ་ཡིན་དགོས་པར་ཐལ། ཁྱོད་ .
སྒོམ་སྤང་ཉོན་མོངས་ཆུང་ངུའི་ཆུང་ངུ་ཡིན་པའི་ཕྱིར། རྟགས་གྲུབ་སྟེ། ཆོས་
268

༼དགེ་འདུན་ཉི་ཤུའི་མཐའ་དཔྱོད།
ཅན་དེ་དང་གཅིག་ཡིན་པའི་ཕྱིར། གཉིས་པ་མ་གྲུབ་ན། བསམ་གཏན་དང་
པོའི་ཉོན་མོངས་ཆེན་པོའི་ཆེན་པོ་ཆོས་ཅན། ཁྱོད་ཀྱི་དངོས་གཉེན་དུ་གྱུར་
པའི་ཉན་ཐོས་རིམ་གྱིས་པའི་སྒོམ་ལམ་བར་ཆད་མེད་ལམ་ཡིན་ན། ཉན་ཐོས་
ཀྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་དུ་ཡིན་དགོས་པར་ཐལ། ཁྱོད་
ཆོས་ཅན་དེའི་ཕྱིར། ཐལ་འགྱུར་དང་པོ་ལ་ཁྱབ་སྟེ། འདོད་པའི་མཐོང་སྤང་
ཉོན་མོངས་ལ་ཆུང་འབྲིང་ཆེན་པོ་དགུའི་དབྱེ་བ་མི་འཐད་པའི་ཕྱིར་ཏེ། དེ་
ལ་སྤོང་ཐེབས་དགུའི་རྣམ་གཞག་མི་འཐད་པའི་ཕྱིར་ཏེ། ཉན་ཐོས་ཀྱི་མཐོང་
ལམ་ལམ་ཆོས་བཟོད་དེས་འདོད་པའི་མཐོང་སྤང་ཉོན་མོངས་རྫོགས་པར་་་་་
སྤོང་བའི་དངོས་གཉེན་བྱེད་པའི་ཕྱིར། རྩ་རྟགས་གཉིས་པ་ལ་རིགས་འགྲེ།
རྩ་བར་འདོད་ན། ཉན་ཐོས་ཀྱི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱི་རྗེས་
སུ་རང་དང་རྒྱུད་གཅིག་ཏུ་གྱུར་པའི་ཉན་ཐོས་ཀྱི་སྒོམ་ལམ་བར་ཆད་མེད་་་་་
ལམ་ཆུང་ངུའི་ཆུང་དུ་སྐྱེ་བ་ཡོད་པར་ཐལ། འདོད་པའི་ཕྱིར་ན་མ་ཁྱབ།
གཞན་ཡང་། ཐེག་ཆེན་གྱི་སྒོམ་ལམ་བར་ཆད་མེད་ལམ་ཆེན་པོའི་ཆེན་པོའི་
རྗེས་སུ་རང་དང་རྒྱུད་གཅིག་ཏུ་གྱུར་པའི་ཐེག་ཆེན་གྱི་སྒོམ་ལམ་ཆུང་ངུའི་
ཆུང་དུ་སྐྱེ་བ་ཡོད་པར་ཐལ། ཉན་ཐོས་ལ་དེའི་ཕྱིར་མ་ཁྱབ་སྟེ། ཉན་ཐོས་ཀྱི་
སྒོམ་ལམ་བར་ཆད་མེད་ལམ་ཆེན་པོའི་ཆེན་པོའི་རྗེས་སུ་རང་དང་རྒྱུད་་་་་་
གཅིག་ཏུ་གྱུར་པའི་ཉན་ཐོས་ཀྱི་སྒོམ་ལམ་བར་ཆད་མེད་ལམ་ཆུང་ངུའི་ཆུང་་་
དུ་སྐྱེ་བ་ཡོད་པའི་ཕྱིར། དེར་ཐལ། འཇིག་རྟེན་པའི་སྒོམ་ལམ་བར་ཆད་མེད་
ལམ་ཆེན་པོའི་ཆེན་པོའི་རྗེས་སུ་རང་དང་རྒྱུད་གཅིག་ཏུ་གྱུར་པའི་འཇིག་་་་་་
269

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
རྟེན་པའི་སྒོམ་ལམ་བར་ཆད་མེད་ལམ་ཆུང་ངུའི་ཆུང་དུ་སྐྱེ་བ་ཡོད་པའི་ཕྱིར་
ཏེ། 
འཇིག་རྟེན་པའི་བར་ཆད་མེད་ལམ་ཆེན་པོའི་རྗེས་སུ་རང་དང་རྒྱུད་
གཅིག་ཏུ་གྱུར་པའི་འཇིག་རྟེན་པའི་བར་ཆད་མེད་ལམ་ཆུང་དུ་སྐྱེ་བ་ཡོད་་་་
པའི་ཕྱིར་ཏེ། 
བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་
ཀྱིས་བསྡུས་པའི་འཇིག་རྟེན་པའི་བར་ཆད་མེད་ལམ་གྱི་རྗེས་སུ་བསམ་་་་་༌་
གཏན་གཉིས་པའི་ཉེར་བསྡོགས་རབ་ཏུ་དབེན་པ་ཡིད་བྱེད་ཀྱིས་བསྡུས་པའི་
འཇིག་རྟེན་པའི་བར་ཆད་མེད་ལམ་སྐྱེ་བ་ཡོད་པ་གང་ཞིག 
དང་པོ་དེ་ཡིན་
ན། 2 
འཇིག་རྟེན་པའི་བར་ཆད་མེད་ལམ་ཆེན་པོའི་ཆེན་པོ་ཡིན་དགོས
གཉིས་པ་དེ་ཡིན་ན། ཆུང་ངུའི་ཆུང་ངུ་ཡིན་དགོས་པའི་ཕྱིར། གཞན་ཡང་།
ཉན་ཐོས་ཀྱི་སྒོམ་ལམ་བར་ཆད་མེད་ལམ་ཆེན་པོའི་ཆེན་པོ་མེད་པར་ཐལ
ཉན་ཐོས་ཀྱི་སྒོམ་ལམ་རྣམ་གྲོལ་ལམ་ཆེན་པོའི་ཆེན་པོ་མེད་པའི་ཕྱིར། ། མ་
གྲུབ་ན་སོང་། 
འདོད་ཉོན་དགུ་པ་སྤངས་པའི་ཉན་ཐོས་ཀྱི་སྒོམ་ལམ་རྣམ་
གྲོལ་ལམ་ཡོད་པར་ཐལ། མ་གྲུབ་པ་དེའི་ཕྱིར། འདོད་ན། འདོད་ཉོན་དགུ་པ་
སྤངས་པའི་ཕྱིར་མི་འོང་ཡོད་པར་ཐལ་ལོ། །འདོད་ན་དངོས། ཁོ་ན་རེ། ཉན་
ཐོས་དགྲ་བཅོམ་པའི་འབྲས་བུ་ཐོབ་པ་ལ་ཉན་ཐོས་ཀྱི་སྒོམ་ལམ་རྣམ་གྲོལ་་་་་
ལམ་ཆེན་པོའི་ཆེན་པོ་ཐོབ་པ་སྔོན་དུ་འགྲོ་དགོས་པར་ཐལ། དེ་ཡོད་པའི་
ཕྱིར་ན་མ་ཁྱབ། འདོད་མི་ནུས་ཏེ། སྤང་བྱ་ཅིག་ཅར་བའི་ཉན་ཐོས་དགྲ་
བཅོམ་པས་དེ་མ་ཐོབ་པའི་ཕྱིར་ཏེ། སྤང་བྱ་ཅིག་ཅར་བའི་དགྲ་བཅོམ་ཞུགས་
པས་དེ་མ་ཐོབ་པའི་ཕྱིར། ཞེས་ཟེར་ན། བསམ་གཏན་དང་པོའི་དངོས་
270

དགེ་འདུན་ཉི་ཤུའི་མཐའ་དཔྱོད།
གཞིའི་སྙོམས་འཇུག་ཐོབ་པ་ལ་བསམ་གཏན་དང་པོའི་ཉེར་བསྡོགས་ཐོབ་པ་
སྔོན་དུ་འགྲོ་དགོས་པར་ཐལ། དེ་ཡོད་པའི་ཕྱིར། འདོད་མི་ནུས་ཏེ། ཆོས་ཉིད་
ཀྱི་སྟོབས་ཀྱིས་ཐོབ་པའི་བསམ་གཏན་དང་པོའི་དངོས་གཞིའི་སྙོམས་འཇུག་་
ཡོད་པའི་ཕྱིར། གཞན་ཡང་། འདས་ལམ་ལ་བརྟེན་ནས་ཐོབ་པའི་ཕྱིར་མི་
འོང་གི་འབྲས་བུ་མེད་པར་ཐལ། འདོད་ཉོན་དགུ་པ་སྤངས་པའི་ཕྱིར་མི་འོང་
མེད་པའི་ཕྱིར། རྟགས་ཁས། འདོད་མི་ནུས་ཏེ། ཕྱིར་མི་འོང་གི་འབྲས་བུ་དེ་
རང་འཐོབ་བྱེད་ཀྱི་ཐབས་སུ་གྱུར་པའི་འདས་ལམ་ལ་བརྟེན་ནས་ཐོབ་པའི་་་
ཕྱིར། རྟགས་སླ། ཁ་ཅིག འཇིག་རྟེན་པའི་ལམ་ལ་བརྟེན་ནས་ཐོབ་པའི་ཕྱིར་
མི་འོང་གི་འབྲས་བུ་མེད་དེ། འཕགས་རྒྱུད་ལ་འཇིག་རྟེན་པའི་ལམ་མེད་པའི་
ཕྱིར་ཏེ། འཕགས་རྒྱུད་ཀྱི་ལམ་ཡིན་ན། འདས་ལམ་ཡིན་དགོས་པའི་ཕྱིར་ན་
མ་ཁྱབ། གཞན་ཡང་། ལམ་ཟག་བཅས་ཡིན་ན། འཇིག་རྟེན་པའི་ལམ་ཡིན་
དགོས་པ་དང་། སློབ་པའི་རྒྱུད་ཀྱི་རྗེས་ཐོབ་ཡེ་ཤེས་ཡིན་ན། འཇིག་རྟེན་པའི་
ལམ་ཡིན་དགོས་པར་ཐལ། འཕགས་རྒྱུད་ལ་འཇིག་རྟེན་པའི་ལམ་ཡོད་པའི་
ཕྱིར། རྟགས་ཁས་ཟེར་ན་མ་ཁྱབ། འདོད་ན། ལམ་ཟག་མེད་ཡིན་ན། འདས་
ལམ་ཡིན་དགོས་པ་དང་། མཉམ་གཞག་ཡེ་ཤེས་ལ་དེ་དགོས་པར་ཐལ།
འདོད་པའི་ཕྱིར། འདོད་ན། དམན་ལམ་སྔོན་དུ་མ་སོང་བའི་བྱང་སེམས་
སྦྱོར་ལམ་པའི་རྒྱུད་ཀྱི་གཞན་སེམས་ཤེས་པའི་མངོན་ཤེས་དང་། དེའི་རྒྱུད་ཀྱི་
མཉམ་གཞག་ཡེ་ཤེས་རྣམས་ཀྱིས་མ་ངེས་སོ། །གཞན་ཡང་། འཕགས་རྒྱུད་ལ་
དོན་དམ་པའི་སེམས་བསྐྱེད་མེད་པར་ཐལ། འཕགས་རྒྱུད་ཀྱི་སེམས་བསྐྱེད་
271

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཡིན་ན། ཀུན་རྫོབ་སེམས་བསྐྱེད་ཡིན་དགོས་པའི་ཕྱིར། ཁྱབ་པ་ཁས་གཞན་
ཡང་། འཕགས་རྒྱུད་ལ་རྣམ་དག་སྒོམ་ལམ་མེད་པར་ཐལ། འཕགས་རྒྱུད་ཀྱི་
ལམ་ཡིན་ན། རྣམ་དག་མ་ཡིན་དགོས་པའི་ཕྱིར། ཁྱབ་པ་ཁས། གཞན་ཡང་།
འཕགས་རྒྱུད་ལ་འཇིག་རྟེན་པའི་ལམ་ཡོད་པར་ཐལ། འཕགས་རྒྱུད་ལ་
འཇིག་རྟེན་པའི་དགེ་བ་ཡོད་པའི་ཕྱིར་ཏེ། འཕགས་རྒྱུད་ལ་བསམ་གཏན་
དང་པོའི་དངོས་གཞིའི་སྙོམས་འཇུག་དག་པ་པ་ཡོད་པ་གང་ཞིག དེ་ཡིན་ན།
འཇིག་རྟེན་པའི་དགེ་བ་ཡིན་དགོས་པའི་ཕྱིར་ཏེ། མཛོད་ལས། འཇིག་རྟེན་
པ་ཡི་དགེ་བ་ནི། །དག་པ་དེ་ནི་དེ་མྱང་བྱ། །ཞེས་གསུངས་པའི་ཕྱིར། གཞན་
ཡང་། མཛོད་ལས། འཕགས་ལ་བྲལ་བས་ཐོབ་རྣམ་གཉིས། །ཞེས་གསུངས་པ་
མི་འཐད་པར་ཐལ། འཕགས་རྒྱུད་ལ་འཇིག་རྟེན་པའི་ལམ་གྱི་ཐོབ་པ་ཟག་
བཅས་དང་ཟག་མེད་གཉིས་མེད་པའི་ཕྱིར་ཏེ། འཕགས་རྒྱུད་ལ་འཇིག་རྟེན་
པའི་ལམ་མེད་པའི་ཕྱིར། གཞན་ཡང་། རྣམ་བཤད་ལས། བར་པ་གཉིས་
མཐོང་ལམ་གྱི་རྗེས་སུ་འཐོབ་པར་བྱེད་ལ། གལ་ཏེ་གང་ཟག་དེ་ཞི་གནས་
ཤས་ཆེར་སྤྱོད་པ་ལ་གོམས་པ་ཞིག་ཡིན་ན་འཇིག་རྟེན་པའི་ལམ་ཞི་རགས་ཀྱི་
རྣམ་པ་ཅན་གྱིས་འཐོབ་པར་བྱེད་དོ། །ཞེས་གསུངས་པ་མི་འཐད་པར་ཐལ།
འབྲས་བུ་བར་པ་གཉིས་འཇིག་རྟེན་པའི་ལམ་ཁོ་ན་ལ་བརྟེན་ནས་དངོས་སུ་་
ཐོབ་པ་མེད་པའི་ཕྱིར། རྟགས་ཁས། ཁོ་ན་རེ། དེ་འདྲའི་ཕྱིར་མི་འོང་སྐད་
ཅིག་དང་པོ་པའི་རྒྱུད་ཀྱི་འགོག་བདེན་དེ་འཇིག་རྟེན་པའི་ལམ་ཁོ་ན་ལ་་་་་་
བརྟེན་ནས་དངོས་སུ་ཐོབ་པར་ཐལ། འཇིག་རྟེན་པའི་ཞི་རགས་ཀྱི་རྣམ་པ་
272

དགེ་འདུན་ཉི་ཤུའི་མཐའ་དཔྱོད།
ཅན་གྱི་ལམ་ལ་བརྟེན་ནས་དངོས་སུ་ཐོབ་པའི་འབྲས་བུ་རིམ་གྱིས་པའི་ཕྱིར་་
མི་འོང་གི་འབྲས་བུ་དེ་དེ་ཁོ་ན་ལ་བརྟེན་ནས་དངོས་སུ་ཐོབ་པའི་ཕྱིར།
རྟགས་ཁས། འདོད་མི་ནུས་ཏེ། དེ་རང་འཐོབ་བྱེད་ཀྱི་ཐབས་སུ་གྱུར་པའི་
འདས་ལམ་ལ་བརྟེན་ནས་དངོས་སུ་ཐོས་པའི་ཕྱིར་ཏེ། དེ་ཕྱིར་མི་འོང་སྐད་
ཅིག་དང་པོ་པའི་རྒྱུད་ཀྱི་འགོག་བདེན་ཡིན་པའི་ཕྱིར་ན་མ་ཁྱབ། ཁོ་ན་རེ། དེ་
ཁོ་ན་ལ་བརྟེན་ནས་དངོས་སུ་ཐོབ་པའི་འབྲས་བུ་རིམ་གྱིས་པའི་ཕྱིར་མི་འོང་
གི་རྒྱུད་ཀྱི་འཇིག་རྟེན་པའི་རྣམ་གྲོལ་ལམ་དེ་ཕྱིར་མི་འོང་གི་འབྲས་བུ་ཡིན་་་་
པར་ཐལ། དེ་འདྲ་བའི་ཕྱིར་མི་འོང་གི་རྒྱུད་ལ་འཇིག་རྟེན་པའི་རྣམ་གྲོལ་
ཡོད་པའི་ཕྱིར་ན་མ་ཁྱབ། འདོད་ན། དེ་རྣམ་གྲོལ་ལམ་ཡིན་པར་ཐལ་ལོ། །
འདོད་ན། འཇིག་རྟེན་པའི་རྣམ་གྲོལ་ལམ་ཡིན་ན། རྣམ་གྲོལ་ལམ་ཡིན་
དགོས་པར་ཐལ་ལོ། །
གཉིས་པ་དེ་ལ་གནས་པའི་གང་ཟག་གི་རྣམ་གཞག་བཤད་པ།
གཉིས་པ་དེ་ལ་གནས་པའི་གང་ཟག་གི་རྣམ་གཞག་བཤད་པ་ལ། སྤྱིར་
བཤད་པ་དང་། སོ་སོར་བཤད་པ་གཉིས། དང་པོ་ལ་འབྲས་བུ་རིམ་གྱིས་པའི་
ཞུགས་གནས་གང་ལ་བཞག་པ་དང་། འབྲས་བུ་ཐོད་རྒལ་བ་དང་། ཆགས་
བྲལ་སྔོན་སོང་དང་། སྤང་བྱ་རིམ་གྱིས་པ་དང་། སྤང་བྱ་ཅིག་ཅར་བའི་ཞུགས་
གནས་གང་ལ་བཞག་པའོ། །དང་པོ་ནི། དེ་འདྲའི་ཞུགས་གནས་བརྒྱད་ཀ་
ཡོད་དེ། དེ་འདྲའི་ཕྱིར་འོང་ཡང་ཡོད། དེ་འདྲའི་ཕྱིར་མི་འོང་ཡང་ཡོད། དེ་
འདྲའི་དགྲ་བཅོམ་ཡང་ཡོད་པའི་ཕྱིར། དང་པོ་གྲུབ་སྟེ། འབྲས་བུ་ཕྱི་མ་
273

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
གསུམ་རིམ་གྱིས་མངོན་དུ་བྱེད་པའི་རྒྱུན་ཞུགས་ཡོད། དེ་ཡིན་ན། འབྲས་བུ་
རིམ་གྱིས་པ་ཡིན་དགོས་པའི་ཕྱིར། གཉིས་པ་གྲུབ་སྟེ། རྒྱུན་ཞུགས་ཀྱི་རྟོགས་
པ་སྔོན་དུ་སོང་བའི་ཕྱིར་འོང་ཡོད། དེ་ཡིན་ན། འབྲས་བུ་རིམ་གྱིས་པ་ཡིན་
དགོས་པའི་ཕྱིར། གསུམ་པ་གྲུབ་སྟེ། རྒྱུན་ཞུགས་དང་ཕྱིར་འོང་གི་རྟོགས་པ་
སྔོན་དུ་སོང་བའི་ཕྱིར་མི་འོང་ཡོད། དེ་ཡིན་ན་འབྲས་བུ་རིམ་གྱིས་པ་ཡིན་
དགོས་པའི་ཕྱིར། བཞི་པ་གྲུབ་སྟེ། འབྲས་བུ་བཞི་རིམ་གྱིས་མངོན་དུ་བྱས་
པའི་དགྲ་བཅོམ་ཡོད། དེ་ཡིན་ན། འབྲས་བུ་རིམ་གྱིས་པ་ཡིན་དགོས་པའི་
ཕྱིར། གཉིས་པ་ནི། འབྲས་བུ་ཐོད་རྒལ་པའི་རྒྱུན་ཞུགས་མེད་དེ། རྒྱུན་ཞུགས་
ཀྱི་འབྲས་བུ་དེ་འབྲས་བུ་བཞིའི་དང་པོ་ཡིན་པའི་ཕྱིར། དེ་འདྲའི་ཕྱིར་འོང་
ཡོད་དེ། རྒྱུན་ཞུགས་ཀྱི་རྟོགས་པ་སྔོན་དུ་མ་སོང་བའི་ཕྱིར་འོང་ཡོད་པའི་
ཕྱིར། དེ་འདྲའི་ཕྱིར་མི་འོང་ཡོད་དེ། རྒྱུན་ཞུགས་དང་ཕྱིར་འོང་གི་རྟོགས་པ་
སྔོན་དུ་མ་སོང་བའི་ཕྱིར་མི་འོང་ཡོད་པའི་ཕྱིར། དེ་འདྲའི་དགྲ་བཅོམ་མེད་
དེ། 
དགྲ་བཅོམ་པའི་འབྲས་བུ་དེ་འབྲས་བུ་བཞིའི་ཐ་མ་ཡིན་པའི་ཕྱིར།
གསུམ་པ་ནི་ཆགས་བྲལ་སྔོན་སོང་གི་རྒྱུན་ཞུགས་མེད་དེ། མཐོང་ལམ་གྱི་སྔ་
རོལ་ཏུ་ཞི་རགས་ཀྱི་རྣམ་པ་ཅན་གྱི་འཇིག་རྟེན་པའི་ལམ་གྱིས་རྒྱུན་ཞུགས་་་་་
ཞུགས་པའི་སྤང་བྱའི་གཙོ་བོ་ལ་ཆགས་བྲལ་བྱེད་མི་ནུས་པའི་ཕྱིར་ཏེ་དེའི་སྔ་
རོལ་ཏུ་མཐོང་སྤང་ཀུན་སྦྱོར་གསུམ་ལ་ཆགས་བྲལ་བྱེད་མི་ནུས་པའི་ཕྱིར། དེ་
འདྲའི་ཕྱིར་འོང་མེད་དེ། ཆགས་བྲལ་སྔོན་སོང་ཞེས་པའི་ཆགས་པ་དེ་སྤྱིར་
འདོད་ཉོན་དང་། 
ཁྱད་པར་དུ་འཇིག་རྟེན་པའི་སྒོམ་སྤང་དུ་གྱུར་པའི་འདོད་
274

དགེ་འདུན་ཉི་ཤུའི་མཐའ་དཔྱོད།
པའི་འདོད་ཆགས་ལ་བྱེད་རིགས་པ་གང་ཞིག་མཐོང་ལམ་གྱི་སྔ་རོལ་ཏུ་
འཇིག་རྟེན་པའི་སྒོམ་སྤང་དུ་གྱུར་པའི་འདོད་པའི་འདོད་ཆགས་ལ་ཆགས་་་་
བྲལ་བྱས་པའི་ཕྱིར་འོང་མེད་པའི་ཕྱིར་ཏེ། དེའི་སྔོན་རོལ་ཏུ་བསམ་གཏན་གྱི་
དངོས་གཞིའི་སྙོམས་འཇུག་ཐོབ་པའི་ཕྱིར་འོང་མེད་པའི་ཕྱིར། དེ་འདྲའི་
ཕྱིར་མི་འོང་ཡོད་དེ། ཆགས་བྲལ་སྔོན་སོང་ཞེས་པའི་ཆགས་པ་བཤད་མ་ཐག་
པ་ལྟར་ཡིན་པ་གང་ཞིག མཐོང་ལམ་གྱི་སྔ་རོལ་ཏུ་དེ་སྤངས་པའི་ཕྱིར་མི་
འོང་ཡོད་པའི་ཕྱིར། དེ་འདྲའི་དགྲ་བཅོམ་མེད་དེ། མཐོང་ལམ་གྱི་སྔོན་དུ་
དགྲ་བཅོམ་ཞུགས་པའི་སྤང་བྱའི་གཙོ་བོ་ལ་ཆགས་བྲལ་བྱེད་མི་ནུས་པའི་་་་་
ཕྱིར་ཏེ། དེའི་སྔ་རོལ་ཏུ་སྲིད་ཉོན་དགུ་པ་སྤོང་མི་ནུས་པའི་ཕྱིར། བཞི་པ་ནི།
སྤང་བྱ་རིམ་གྱིས་པའི་རྒྱུན་ཞུགས་ཡོད་དེ། ཁམས་གསུམ་གྱི་སྒོམ་སྤང་ཉོན་
མོངས་ཆུང་ངུའི་ཆུང་ངུ་དགུ་རིམ་ཅན་དུ་སྤོང་བའི་རྒྱུན་ཞུགས་ཡོད་པའི་་་་་
ཕྱིར། ཕྱིར་འོང་དང་ཕྱིར་མི་འོང་གང་རུང་ཡིན་ན། སྤང་བྱ་རིམ་གྱིས་པ་ཡིན་
དགོས་ཏེ། འདོད་ཉོན་དྲུག་པ་དང་སྲིད་ཉོན་དྲུག་པ་ཅིག་ཅར་དུ་སྤོང་བའི་
ཕྱིར་འོང་ཡང་མེད། འདོད་ཉོན་དགུ་པ་དང་སྲིད་ཉོན་དགུ་པ་ཅིག་ཅར་དུ་
སྤོང་པའི་ཕྱིར་མི་འོང་ཡང་མེད་པའི་ཕྱིར་ཏེ། རྣམ་བཤད་ལས། འབྲས་བུ་
བར་པ་གཉིས་ལ་ཅིག་ཅར་བ་བཞག་ཏུ་མི་རུང་སྟེ། འདོད་ཉོན་དྲུག་པ་སྤོང་
པའི་ཚེ་སྲིད་རྩེའི་སྒོམ་སྤང་དྲུག་པ་དང་། འདོད་ཉོན་དགུ་པ་སྤོང་བའི་ཚེ་
སྲིད་རྩེའི་དགུ་པ་སྤངས་པ་མི་སྲིད་པས། འབྲས་བུ་དང་པོ་དང་ཐ་མ་ཁོ་ན་ལ་
བཞག་གོ ། ཞེས་གསུངས་པའི་ཕྱིར། །
275

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
ལྔ་པ་ནི། སྤང་བྱ་ཅིག་ཅར་བའི་རྒྱུན་ཞུགས་ཡོད་དེ། ཁམས་གསུམ་གྱི་
སྒོམ་སྤང་ཉོན་མོངས་ཆུང་ངུའི་ཆུང་དུ་དགུ་ཅིག་ཅར་དུ་སྤོང་བའི་རྒྱུན་་་་་་་
ཞུགས་ཡོད་པའི་ཕྱིར། དེར་གྱུར་པའི་དགྲ་བཅོམ་ཡོད་དེ། དེ་དགུ་ཅིག་ཅར་
དུ་སྤངས་པའི་ཉན་ཐོས་དགྲ་བཅོམ་ཡོད་པའི་ཕྱིར། ཁ་ཅིག སྦྱོར་ལམ་སྟན་
གཅིག་པའི་རྟོགས་པ་ཐོབ་པའི་ཉན་ཐོས་གང་ཞིག 
རྒྱུན་ཞུགས་ཀྱི་འབྲས་བུ་
ཐོབ་རྗེས་སུ་འབྲས་བུ་ཕྱི་མ་གསུམ་གང་རུང་མངོན་དུ་བྱེད་པ་དང་བྱས་པ་
གང་རུང་། 
འབྲས་བུ་རིམ་གྱིས་པའི་ཉན་ཐོས་ཀྱི་དགེ་འདུན་གྱི་མཚན་ཉིད་
ཟེར་ན། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པ་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར། དང་པོ་སླ། གཉིས་པ་གྲུབ་སྟེ། དེའི་རྗེས་སུ་
དེ་གསུམ་གང་རུང་མངོན་དུ་བྱས་པའི་ཕྱིར། འདོད་ན། འབྲས་བུ་དང་པོ་
གསུམ་རིམ་གྱིས་མངོན་དུ་བྱས་པར་ཐལ། འབྲས་བུ་རིམ་གྱིས་པའི་ཉན་ཐོས་
དགྲ་བཅོམ་པ་ཡིན་པའི་ཕྱིར། ཁོ་ན་རེ། དེ་ཆོས་ཅན། འབྲས་བུ་རིམ་གྱིས་པ་
ཡིན་པར་ཐལ། སྤང་བྱ་ཅིག་ཅར་བའི་འབྲས་བུ་རིམ་གྱིས་པ་ཡིན་པའི་ཕྱིར་
ཏེ། 
སྤང་བྱ་ཅིག་ཅར་བའི་རྒྱུན་ཞུགས་དང་དགྲ་བཅོམ་པའི་འབྲས་བུ་གཉིས་
རིམ་ཅན་དུ་མངོན་དུ་བྱས་པའི་དགྲ་བཅོམ་པ་ཡིན་པའི་ཕྱིར། ཁྱབ་པ་ཁས།
འདོད་ན། དེ་ཆོས་ཅན། རིམ་གྱིས་པ་ཡིན་པར་ཐལ། འབྲས་བུ་རིམ་གྱིས་པ་
ཡིན་པའི་ཕྱིར། འདོད་མི་ནུས་ཏེ། ཅིག་ཅར་བ་ཡིན་པའི་ཕྱིར་ཏེ། སྤང་བྱ་
ཅིག་ཅར་བ་ཡིན་པའི་ཕྱིར། ཁ་ཅིག དེ་གང་ཞིག རྒྱུན་ཞུགས་ཀྱི་འབྲས་བུ་
མངོན་དུ་མ་བྱས་པར་འབྲས་བུ་ཕྱི་མ་གསུམ་པོ་གང་རུང་མངོན་དུ་བྱས་སམ་
276

དགེ་འདུན་ཉི་ཤུའི་མཐའ་དཔྱོད།
བྱེད་པ་གང་རུང་། འབྲས་བུ་ཐོད་རྒལ་བའི་ཉན་ཐོས་ཀྱི་དགེ་འདུན་གྱི་
མཚན་ཉིད་ཟེར་ན། 
འབྲས་བུ་ཐོད་རྒལ་བའི་ཕྱིར་འོང་གི་རྟོགས་པ་སྔོན་དུ་
སོང་བའི་ཕྱིར་མི་འོང་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
རྟགས་སླ། འདོད་ན། དེ་འབྲས་བུ་ཐོད་རྒལ་བའི་ཕྱིར་མི་འོང་ཡིན་པར་ཐལ་
ལོ། །འདོད་མི་ནུས་ཏེ། ཆོས་ཅན་དེའི་ཕྱིར། གཞན་ཡང་། འབྲས་བུ་ཐོད་རྒལ་
བའི་ཕྱིར་མི་འོང་གི་རྟོགས་པ་སྔོན་དུ་སོང་བའི་ཉན་ཐོས་དགྲ་བཅོམ་ཆོས་་་་
ཅན།མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། དེ་འབྲས་བུ་ཐོད་
རྒལ་བའི་དགྲ་བཅོམ་དུ་ཐལ་ལོ། ། ཁ་ཅིག རྒྱུན་ཞུགས་ཀྱི་རྟོགས་པ་སྔོན་དུ་མ་
སོང་བའི་ཕྱིར་འོང་དེ། 
འབྲས་བུ་ཐོད་རྒལ་བའི་ཕྱིར་འོང་གི་མཚན་ཉིད།
ཕྱིར་འོང་གི་རྟོགས་པ་སྔོན་དུ་མ་སོང་བའི་ཕྱིར་མི་འོང་དེ། འབྲས་བུ་ཐོད་
རྒལ་བའི་ཕྱིར་མི་འོང་གི་མཚན་ཉིད། ཟེར་ན། ཕྱིར་འོང་ཆོས་ཅན། མཚོན་བྱ་
དེར་ཐལ། མཚན་ཉིད་དེའི་ཕྱིར། རྟགས་སླ། ཁ་ཅིག ཆགས་བྲལ་སྔོན་སོང་གི་
ཕྱིར་འོང་ཡོད་ཟེར་བ་མི་འཐད་དེ། ཀུན་བཏུས་ཀྱི་དར་ཊཱིཀ་ལས། འདི་ལ་
ཡང་མཐོང་ལམ་གྱི་སྔོན་དུ་ཕལ་ཆེར་ལ་འདོད་ཆགས་དང་བྲལ་བ་དང་
སྒོམ་ལམ་གྱིས་ཐོབ་པ་གཉིས་ཡོད་ལ། སྔ་མ་ཆགས་བྲལ་སྔོན་སོང་དུ་འདོད་
པ་ནི་ཧ་ཅང་ཐལ་བའོ། །ཞེས་གསུངས་པའི་ཕྱིར། འབྲས་བུ་ཐོད་རྒལ་བ་དང་
ཆགས་བྲལ་སྔོན་སོང་དོན་གཅིག་གམ་ཞེ་ན། ཁ་ཅིག་གིས་དོན་མི་གཅིག་སྟེ།
སྤང་བྱ་ཅིག་ཅར་པའི་ཉན་ཐོས་དགྲ་བཅོམ་པ་དེ་འབྲས་བུ་ཐོད་རྒལ་བ་ཡིན་
ཡང་ཆགས་བྲལ་སྔོན་སོང་མ་ཡིན་པའི་ཕྱིར། དང་པོ་གྲུབ་སྟེ། འབྲས་བུ་བར་
277

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པ་གཉིས་མངོན་དུ་མ་བྱས་པར་དགྲ་བཅོམ་པའི་འབྲས་བུ་མངོན་དུ་བྱས་་་་་་
པའི་འབྲས་གནས་ཡིན་པའི་ཕྱིར་ན་མ་ཁྱབ། འབྲས་བུ་ཐོད་རྒལ་བའི་ཕྱིར་
འོང་གི་རྟོགས་པ་སྔོན་དུ་སོང་བའི་ཕྱིར་མི་འོང་དེ་འབྲས་བུ་རིམ་གྱིས་་་་་་་
ཡིན་པའི་ཕྱིར། དེ་འབྲས་བུ་བར་པ་གཉིས་རིམ་གྱིས་མངོན་དུ་བྱས་པའི་
འབྲས་གནས་ཡིན་པའི་ཕྱིར་ཏེ། དེ་ལྟར་མཛོད་ལས་གསུངས་པའི་ཕྱིར། ཞེས་
ཟེར་ན། སྤང་བྱ་ཅིག་ཅར་བའི་རྒྱུན་ཞུགས་ཆོས་ཅན། འབྲས་བུ་ཐོད་རྒལ་བ་
ཡིན་པར་ཐལ། འབྲས་བུ་བར་པ་གཉིས་མངོན་དུ་མ་བྱས་པར་ཉན་ཐོས་དགྲ་
བཅོམ་པའི་འབྲས་བུ་མངོན་དུ་བྱེད་པའི་འབྲས་གནས་ཡིན་པའི་ཕྱིར། ཁྱབ་
པ་ཁས། འདོད་ན།: འབྲས་བུ་ཐོད་རྒལ་བའི་ཕྱིར་འོང་གི་རྟོགས་པ་སྔོན་དུ་
སོང་བའི་ཕྱིར་མི་འོང་དེ་འབྲས་བུ་རིམ་གྱིས་པའི་ཕྱིར་མི་འོང་ཡིན་པར་ཐལ།
དེ་འབྲས་བུ་རིམ་གྱིས་པ་ཡིན་པའི་ཕྱིར། འདོད་ན། འབྲས་བུ་ཐོད་རྒལ་བའི་
ཕྱིར་འོང་གི་རྟོགས་པ་སྔོན་དུ་སོང་བའི་ཕྱིར་མི་འོང་ཞུགས་པ་དེ་འབྲས་བུ་་་
རིམ་གྱིས་པའི་ཕྱིར་མི་འོང་ཞུགས་པ་ཡིན་པར་ཐལ་ལོ། །འདོད་ན། དེ་ཆོས་
ཅན། འབྲས་བུ་རིམ་གྱིས་པ་ཡིན་པར་ཐལ་ལོ། །འདོད་མི་ནུས་ཏེ། འབྲས་བུ་
རིམ་གྱིས་པ་དང་འབྲས་བུ་ཐོད་རྒལ་བ་གང་རུང་མ་ཡིན་པའི་ཕྱིར། གཞན་
ཡང་། འབྲས་བུ་ཐོད་རྒལ་བའི་ཕྱིར་འོང་འབྲས་གནས་ཁྱད་པར་ཅན་ཆོས་
ཅན། འབྲས་བུ་རིམ་གྱིས་པ་ཡིན་པར་ཐལ། འབྲས་བུ་བར་པ་གཉིས་རིམ་
གྱིས་མངོན་དུ་བྱེད་པའི་འབྲས་གནས་ཡིན་བའི་ཕྱིར། ཁྱབ་པ་ཁས། གཞན་
ཡང་། མཛོད་འགྲེལ་དོན་གསལ་ལས། འབྲས་བུ་བཞི་མཐར་གྱིས་ཐོབ་པའི་
278

དགེ་འདུན་ཉི་ཤུའི་མཐའ་དཔྱོད།
ཕྱིར་དེ་སྐད་ཅེས་བཤད། ཅེས་གསུངས་པ་མི་འཐད་པར་ཐལ། དམ་བཅའ་
འཐད་པའི་ཕྱིར། དེས་ན་འབྲས་བུ་ཐོད་རྒལ་བའི་ཕྱིར་འོང་གི་རྟོགས་པ་སྔོན་
དུ་སོང་བའི་ཕྱིར་མི་འོང་དེ་འབྲས་བུ་ཐོད་རྒལ་བ་དང་འབྲས་བུ་རིམ་གྱིས་་་་
པ་གང་རུང་མ་ཡིན་བྱས་པ་ལ། ཁོ་ན་རེ། དེ་དེ་གཉིས་གང་རུང་མ་ཡིན་པའི་
ཕྱིར་མི་འོང་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། འབྲས་
བུ་ཐོད་རྒལ་བའི་ཕྱིར་འོང་འབྲས་གནས་ཁྱད་པར་ཅན་དེ་དེ་གཉིས་གང་་་་་
རུང་མ་ཡིན་པའི་ཕྱིར་མི་འོང་ཞུགས་པ་ཡིན་པར་ཐལ། འདོད་པའི་ཕྱིར་ན་
མ་ཁྱབ། ཁ་ཅིག ཆགས་བྲལ་སྔོན་སོང་གི་ཕྱིར་འོང་ཡོད་དེ། འདོད་ཉོན་དྲུག་
པ་ཕྱིར་འོང་ཞུགས་པའི་སྤང་བྱའི་གཙོ་བོ་གང་ཞིག མཐོང་ལམ་གྱི་སྔ་རོལ་ཏུ་
དེ་སྤངས་པའི་ཕྱིར་འོང་ཡོད་པའི་ཕྱིར་ན། མི་འཐད་དེ། ཆགས་བྲལ་སྔོན་
སོང་ཞེས་པའི་ཆགས་པ་དེ་འདོད་པའི་འདོད་ཆགས་ལ་བྱེད་རིགས་པའི་་་་་
ཕྱིར་ཏེ། དམན་པ་ས་བརྒྱད་ཀྱི་ནང་ཚན་གྱི་འདོད་ཆགས་དང་བྲལ་བའི་ས་
ཡིན་ན། ཕྱིར་མི་འོང་གི་མངོན་རྟོགས་ཡིན་དགོས་པའི་ཕྱིར། ཁོ་ན་རེ། དེ་
ཡོད་པར་ཐལ། མཐོང་ལམ་གྱི་སྔ་རོལ་ཏུ་འདོད་པའི་འདོད་ཆགས་ལ་ཆགས་
བྲལ་བྱས་པའི་ཕྱིར་འོང་ཡོད་པའི་ཕྱིར་ཏེ། དེའི་སྔ་རོལ་ཏུ་བསམ་གཏན་གྱི་
དངོས་གཞི་ཐོབ་པའི་དེ་ཡོད་པའི་ཕྱིར་ཏེ། དེའི་སྔ་རོལ་ཏུ་ཁམས་གོང་དུ་སྐྱེ་
བ་བླངས་པའི་དེ་ཡོད་པའི་ཕྱིར་ཏེ། དེའི་སྔ་རོལ་ཏུ་དེར་སྐྱེ་བ་ལེན་མྱོང་བའི་
དེ་ཡོད་པའི་ཕྱིར་ན་མ་ཁྱབ། ཁ་ཅིག ཕྱིར་མི་འོང་གང་ཞིག མཐོང་ལམ་གྱི་སྔ་
རོལ་ཏུ་རང་གི་སྤང་བྱའི་གཙོ་བོ་ལ་ཆགས་བྲལ་བྱས་པ་དེ། ཆགས་བྲལ་སྔོན་
279

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སོང་གི་ཕྱིར་མི་འོང་གི་མཚན་ཉིད་ཟེར་ན། ཆགས་བྲལ་སྔོན་སོང་གི་ཕྱིར་མི་
འོང་ཆོས་ཅན་མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེའི་སྔ་
རོལ་ཏུ་སྲིད་ཉོན་དགུ་པ་ལ་ཆགས་བྲལ་བྱས་པར་ཐལ
། འདོད་པ་གང་ཞིག
དེ་ཁྱོད་ཀྱི་སྤང་བྱའི་གཙོ་བོ་ཡིན་པའི་ཕྱིར། ཁ་ཅིག རེ་ཞིག་དེའི་སྔ་རོལ་ཏུ་ཐ་
མའི་ཆ་མཐུན་ལྔ་ལ་ཆགས་བྲལ་བྱས་པ
། དེའི་མཚན་ཉིད་ཟེར་བ་མི་འཐད་
དེ། 
དེའི་སྔ་རོལ་ཏུ་མཐོང་སྤང་ཀུན་སྦྱོར་གསུམ་ལ་ཆགས་བྲལ་བྱས་པའི་དེ་
མེད་པའི་ཕྱིར་ཏེ། དེ་འདྲའི་གང་ཟག་མེད་པའི་ཕྱིར། རང་ལུགས་ནི། སྦྱོར་
ལམ་སྟན་གཅིག་པའི་རྟོགས་པ་སྔོན་སོང་གི་ཉན་ཐོས་གང་ཞིག 
རྒྱུན་ཞུགས་
ཀྱི་འབྲས་བུ་མངོན་དུ་མ་བྱས་པར་འབྲས་བུ་ཕྱི་མ་གསུམ་གང་རུང་མངོན་དུ་
བྱས་སམ་བྱེད་པར་འགྱུར་བ་གང་རུང་ཡང་ཡིན
། ཁྱོད་ཡིན་པའམ་ཁྱོད་ཀྱི་
ནང་ཚན་དུ་གྱུར་པའི་རྒྱུན་ཞུགས་ཀྱི་རྟོགས་པ་སྔོན་དུ་སོང་བའི་ཕྱིར་འོང་་་་་
དང་༑ 
ཕྱིར་འོང་གི་རྟོགས་པ་སྔོན་དུ་སོང་བའི་ཕྱིར་མི་འོང་དང་ཕྱིར་མི་འོང་
གི་རྟོགས་པ་སྔོན་དུ་སོང་བའི་དགྲ་བཅོམ་གང་རུང་མེད་པ་ཡང་ཡིན་པའི་་་་
གཞི་མཐུན་པར་དམིགས་པ། 
འབྲས་བུ་ཐོད་རྒལ་བའི་ཉན་ཐོས་ཀྱི་དགེ་
འདུན་གྱི་མཚན་ཉིད། དེ་གང་ཞིག 
འབྲས་བུ་བཞི་རིམ་གྱིས་མངོན་དུ་བྱེད་
པར་འགྱུར་བ་དང་བྱས་པ་གང་རུང་གི་རིགས་ཅན། འབྲས་བུ་རིམ་གྱིས་པའི་
ཉན་ཐོས་ཀྱི་དགེ་འདུན་གྱི་མཚན་ཉིད་ཡིན་ནོ
ཞུགས་འབྲས་ཀྱི་རྣམ་བཞག་སྤྱིར་བསྟན་པ
༈ གཉིས་པ་སོ་སོར་བཤད་པ་ལ། རྒྱུན་ཞུགས་ཞུགས་གནས། ཕྱིར་འོང་
280

དགེ་འདུན་ཉི་ཤུའི་མཐའ་དཔྱོད།
ཞུགས་གནས། ཕྱིར་མི་འོང་ཞུགས་གནས། དགྲ་བཅོམ་ཞུགས་གནས་བཤད་
པ་དང་བཞི་ལས། དང་པོ་ལ་ཞུགས་པ་བཤད་པ་དང་། འབྲས་གནས་བཤད་
པ་གཉིས། དང་པོ་ནི། ཁ་ཅིག ཀུན་སྦྱོར་གསུམ་སྤངས་པས་རབ་ཏུ་ཕྱེ་བའི་
དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་བཞིན་པའི་གང་ཟག རྒྱུན་
ཞུགས་ཞུགས་པའི་མཚན་ཉིད་ཟེར་ན། རྒྱུན་ཞུགས་ཡིན་ན། ཀུན་སྦྱོར་གསུམ་
སྤངས་པས་ཁྱབ་པར་ཐལ། དམ་བཅའ་འཐད་པའི་ཕྱིར། འདོད་ན། ངེས་
པའི་རྒྱུན་ཞུགས་སྲིད་པ་ལན་བདུན་པ་པ་ཆོས་ཅན། དེར་ཐལ། དེའི་ཕྱིར།
འདོད་ན། འཇིག་ལྟ་ཀུན་སྦྱོར་སྤངས་པར་ཐལ་ལོ། །འདོད་ན། ལས་ཉོན་གྱི་
དབང་གིས་འཁོར་བར་སྐྱེ་བ་མི་ལེན་པར་ཐལ་ལོ། །ཁྱབ་སྟེ། རྣམ་འགྲེལ་ལས།
ལྷན་ཅིག་བྱེད་པ་མ་སྤངས་ཕྱིར། །སྤངས་ནའང་སྲིད་པ་ག་ལ་ཡོད། །ཅེས་
གསུངས་པའི་ཕྱིར། ཁ་ཅིག མཐོང་སྤང་ཀུན་སྦྱོར་གསུམ་སྤོང་ཕྱིར་དུ་བརྩོན་
བཞིན་པའི་གང་ཟག དེའི་མཚན་ཉིད་ཟེར་ན། མི་འཐད་དེ། དེ་སྤོང་ཕྱིར་དུ་
བརྩོན་བཞིན་པའི་ཉན་ཐོས་ཚོགས་ལམ་པ་ཡོད་པའི་ཕྱིར་ཏེ། རྒྱུན་ཞུགས་ཀྱི་
འབྲས་བུ་ཐོབ་པའི་ཕྱིར་དུ་བརྩོན་བཞིན་པའི་དེ་ཡོད་པའི་ཕྱིར་ཏེ། ཐར་པ་
ཐོབ་ཕྱིར་དུ་བརྩོན་བཞིན་པའི་དེ་ཡོད་པའི་ཕྱིར། ཁ་ཅིག ཞུགས་པ་བཞིའི་
ནང་ཚན་གང་ཞིག འབྲས་བུ་ཕྱི་མ་གསུམ་པོ་གང་རུང་ཐོབ་ཕྱིར་དུ་མི་བརྩོན་
པར་རྒྱུན་ཞུགས་ཀྱི་འབྲས་བུ་ཐོབ་ཕྱིར་དུ་བརྩོན་པའི་གང་ཟག དེའི་མཚན་
ཉིད་ཟེར་ན། རྒྱུན་ཞུགས་ཞུགས་པ་ཆོས་ཅན། འབྲས་བུ་ཕྱི་མ་གསུམ་གང་
རུང་ཐོབ་ཕྱིར་དུ་མི་བརྩོན་པར་ཐལ། རྒྱུན་ཞུགས་ཞུགས་པ་ཡིན་པའི་ཕྱིར།
281

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འདོད་མི་ནུས་ཏེ། 
ཉན་ཐོས་དགྲ་བཅོམ་པའི་འབྲས་བུ་ཐོབ་ཕྱིར་དུ་བརྩོན་
པའི་ཕྱིར་ཏེ། ཉན་ཐོས་སློབ་པ་ཡིན་པའི་ཕྱིར། ཁ་ཅིག རྒྱུན་ཞུགས་ཞུགས་པ་
ཡིན་ན། འཕགས་པ་ཡིན་པས་ཁྱབ་ཟེར་བ་མི་འཐད་དེ། སྦྱོར་ལམ་སྟན་
གཅིག་ལ་གནས་པའི་རྒྱུན་ཞུགས་ཞུགས་པ་ཡོད་པའི་ཕྱིར་ཏེ། ཀུན་བཏུས་
ལས། རྒྱུན་དུ་ཞུགས་པའི་འབྲས་བུ་ལ་ཞུགས་པ་གང་ཞེ་ན། གང་ངེས་པར་
འབྱེད་པའི་ཆ་དང་མཐུན་པ་ལ་མཐོང་བའི་ལམ་གྱི་སེམས་ཀྱི་སྐད་ཅིག་བཅོ་
ལྔ་ལ་གནས་པའི་གང་ཟག་གོ །ཞེས་གསུངས་པའི་ཕྱིར་དང་། རྒྱལ་པོ་སྲས་
ལས། ངེས་པར་འབྱེད་པའི་ཆ་དང་མཐུན་པ་སྟན་གཅིག་པ་ནས། བཟུང་སྟེ་
དང་པོའི་འབྲས་བུ་མ་ཐོབ་ཀྱི་བར་དུའོ། །ཞེས་དང་། རྣམ་བཤད་ལས། ས་
མཚམས་སྦྱོར་ལམ་སྟན་གཅིག་པ་ནས་རྒྱུན་ཞུགས་ཀྱི་འབྲས་བུས་བསྡུས་པའི་
རྣམ་གྲོལ་ལམ་མ་ཐོབ་པ་ཚུན་ཆོད་དོ། །ཞེས་དང་། བློ་གསལ་བགྲོད་པའི་ཐེམ་
སྐས་ལས། 
དེ་ལྟར་ལུགས་དེ་གཉིས་ཀ་འཐད་པ་ནི་མི་རིགས་ཏེ། དཔྱད་པར་
བྱ་བའི་གཞི་རྒྱུན་ཞུགས་ཞུགས་པ་གཅིག་པུའི་སྟེང་དུ་མི་མཐུན་པ་གཉིས་་་་་
དམ་བཅས་པའི་ཕྱིར་རོ། །གཉིས་ཀ་མི་འཐད་ན་གང་ངེས་པའི་དོན་དུ་
འདོད་པར་བྱ་ཞེ་ན། ཇི་སྐད་བཤད་པའི་སྐྱོན་དུ་འགྱུར་བའི་ཕྱིར་ཕྱོགས་དང་
པོ་ནི་ཁས་མི་ལེན་ནོ། །
དེ་ལྟར་ན་ཡང་ཀུན་ལས་བཏུས་ཀྱི་ལུགས་དེ་ཁོ་ན་རྨ་
མེད་པ་ཡིན་ཏེ། ཞེས་གསུངས་པའི་ཕྱིར། ཁོ་ན་རེ། དེ་དགོས་པར་ཐལ། དེའི་
མིང་ཅན་གྱི་བྱང་འཕགས་ཡིན་ན། དེ་ཡིན་དགོས་པའི་ཕྱིར་ན་མ་ཁྱབ།
རྟགས་གྲུབ་སྟེ། འཆད་པར་འགྱུར་བའི་ལམ་ཤེས་པ་ཉིད། ཅེས་གསུངས་པའི་
282

དགེ་འདུན་ཉི་ཤུའི་མཐའ་དཔྱོད།
ཕྱིར། གཞན་ཡང་། དེ་དེ་ཡིན་པར་ཐལ། དེ་དགེ་འདུན་དཀོན་མཆོག་ཡིན་
པའི་ཕྱིར་ཏེ། རྒྱུན་ཞུགས་ཞུགས་པའི་མིང་ཅན་གྱི་བྱང་སེམས་དེ་དེ་ཡིན་པའི་
ཕྱིར་ན་མ་ཁྱབ། དེར་ཐལ། དགེ་འདུན་ལ་སངས་རྒྱས་དཀོན་མཆོག་གི་
ཁོངས་སུ་གཏོགས་པ། ཞེས་པ་ནས། རང་སངས་རྒྱས་དང་ལྷན་ཅིག་བརྒྱད་
པོ་ཞེས་གསུངས་པའི་ཕྱིར། གཞན་ཡང་། དེ་ཡིན་ན། འཕགས་པ་ཡིན་དགོས་
པར་ཐལ། དེ་འཕགས་པ་ཡིན་པའི་ཕྱིར་ཏེ། དབུ་མ་འཇུག་པ་ལས། འདི་ནི་
འཕགས་པ་བརྒྱད་པ་ཇི་ལྟ་དེ་ལྟར་ཉེ་བར་བསྟན། ཞེས་གསུངས་པའི་ཕྱིར་ན་
མ་ཁྱབ། གཞན་ཡང་། རང་སངས་རྒྱས་ཡིན་ན། འཕགས་པ་ཡིན་དགོས་པར་
ཐལ། དེའི་མིང་ཅན་གྱི་བྱང་སེམས་ལ་དེ་དགོས་པའི་ཕྱིར། ཁྱབ་པ་ཁས། དེར་
ཐལ། དེའི་འོག་ཏུ། རང་སངས་རྒྱས་ཏེ་ཉི་ཤུའོ། །ཞེས་གསུངས་པའི་ཕྱིར།
གཞན་ཡང་། རང་སངས་རྒྱས་ཡིན་ན། དགེ་འདུན་དཀོན་མཆོག་ཡིན་དགོས་
པར་ཐལ། དེའི་མིང་ཅན་གྱི་བྱང་སེམས་ལ་དེ་དགོས་པའི་ཕྱིར། ཁྱབ་པ་ཁས།
དེར་ཐལ། རང་སངས་རྒྱས་དང་ལྷན་ཅིག་བརྒྱད་པོ། ཞེས་གསུངས་པའི་ཕྱིར།
གཞན་ཡང་། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དང་
བདེན་འཛིན་གྱི་གཞི་མཐུན་ཡོད་པར་ཐལ། གཏི་མུག་རང་བཞིན་སྒྲིབ་ཕྱིར་
ཀུན་རྫོབ་སྟེ། །ཞེས་གསུངས་པའི་ཕྱིར། ཁྱབ་པ་ཁས། ཁོ་ན་རེ། དེ་ཡིན་ན།
འཕགས་པ་ཡིན་དགོས་པར་ཐལ། དེའི་མངོན་རྟོགས་ཡིན་ན། བརྒྱད་པའི་ས་
ཡིན་དགོས་པའི་ཕྱིར་ཏེ། མདོ་ལས། རིགས་ཀྱི་ས་དང་། བརྒྱད་པའི་ས་དང་།
མཐོང་བའི་ས་དང་། ཞེས་གསུངས་པའི་ཕྱིར་ན། སྤང་བྱ་ཅིག་ཅར་བའི་རྒྱུན་
284

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཞུགས་ཞུགས་པའི་མཁྱེན་པ་ཆོས་ཅན། བརྒྱད་པའི་ས་ཡིན་པར་ཐལ། རྒྱུན་
ཞུགས་ཞུགས་པའི་མངོན་རྟོགས་ཡིན་པའི་ཕྱིར། ཁྱབ་པ་ཁས། འདོད་མི་ནུས་
ཏེ། དེ་ལ་བརྒྱད་པའི་སའི་སྒྲ་བཤད་མ་ཚང་བའི་ཕྱིར་ཏེ། གསེར་ཕྲེང་ལས།
སྒྲ་བཤད་དང་བསྟུན་ན་ཅིག་ཅར་བ་ལ་སྒྲའི་དོན་མེད། ཅེས་དང་། རྣམ་
བཤད་ལས། མཐར་གྱིས་པའི་འབྲས་བུ་དང་པོ་རྒྱུན་ཞུགས་ལ་ཞུགས་པའི་
རྟོགས་པ་ཆོས་ཅན། བརྒྱད་པའི་ས་ཡིན་ཏེ། ཞེས་དང་། མཐར་གྱིས་པའི་རྒྱུན་
ཞུགས་ཀྱི་རྟོགས་པ་ནི་ཆོས་ཅན། མཐོང་བའི་ས་ཡིན་ཏེ། ཞེས་མཐར་གྱིས་པ་
ཞེས་སྨོས་པ་ལ་དགོས་པ་ཡོད་པའི་ཕྱིར། ཁོ་ན་རེ། སྦྱོར་ལམ་སྟན་གཅིག་པ་ལ་
གནས་པའི་རྒྱུན་ཞུགས་ཞུགས་པའི་མངོན་རྟོགས་ཆོས་ཅན། བརྒྱད་པའི་ས་
མ་ཡིན་པར་ཐལ། རིགས་ཀྱི་ས་ཡིན་པའི་ཕྱིར། གནས་སྐབས་ཉན་ཐོས་སུ་
རིགས་ངེས་པའི་ཉན་ཐོས་ཀྱི་ཚོགས་ལམ་ཆོས་ཅན། རིགས་ཀྱི་ས་མ་ཡིན་པར་
ཐལ། དཀར་པོ་རྣམ་པར་མཐོང་བའི་ས་ཡིན་པའི་ཕྱིར། ཁྱབ་པ་ཁས། དེར་
ཐལ། ཆོས་ཅན་དེའི་ཕྱིར། འདོད་མི་ནུས་ཏེ། གནས་སྐབས་ཉན་ཐོས་ཀྱིས་
ཡང་དག་པར་བླངས་པ་ལས་མི་འདའ་བའི་ཉན་ཐོས་སོ་སྐྱེའི་མཁྱེན་པ་ཡིན་་
པའི་ཕྱིར། ཁོ་ན་རེ། དགྲ་བཅོམ་ཞུགས་པ་དང་སོ་སྐྱེའི་གཞི་མཐུན་ཡོད་པར་
ཐལ༑ ཕྱིར་མི་འོང་ཞུགས་པ་དང་སོ་སྐྱེའི་གཞི་མཐུན་ཡོད་པའི་ཕྱིར་ན་མ་
ཁྱབ། དེར་ཐལ། ཕྱིར་འོང་ཞུགས་པ་དང་སོ་སྐྱེའི་གཞི་མཐུན་ཡོད་པའི་ཕྱིར་
ཏེ། རྒྱུན་ཞུགས་ཞུགས་པ་ལ་དེའི་ཕྱིར། །ཁ་ཅིག་འདིར་མ་ཁྱབ་ཟེར་ན། མི་
འཐད་དེ། སྦྱོར་ལམ་སྟན་གཅིག་པ་ལ་གནས་པའི་འབྲས་བུ་ཐོད་རྒལ་བའི་
284

དགེ་འདུན་ཉི་ཤུའི་མཐའ་དཔྱོད།།
ཕྱིར་འོང་ཞུགས་པ་དང་དེ་འདྲ་བའི་ཕྱིར་མི་འོང་ཞུགས་པ་ཡོད་པའི་ཕྱིར་ཏེ།
རྣམ་བཤད་ལས། ཐོད་རྒལ་བའི་ཞུགས་པ་ནི་རྒྱུན་ཞུགས་ལྟར་ཏེ། ཞེས་
གསུངས་པའི་ཕྱིར། ཁོ་ན་རེ། རྣམ་གྲོལ་ལམ་ཐོབ་མ་མྱོང་བའི་རྒྱུན་ཞུགས་
ཡོད་པར་ཐལ། བར་ཆད་མེད་ལམ་ཐོབ་མ་མྱོང་བའི་རྒྱུན་ཞུགས་ཞུགས་པ་
ཡོད་པའི་ཕྱིར་ན་མ་ཁྱབ། ཁ་ཅིག ཉན་ཐོས་ཀྱི་མཐོང་ལམ་སྡུག་བསྔལ་ཆོས་
བཟོད་ལ་གནས་པའི་རྒྱུན་ཞུགས་ཞུགས་པ་མེད་དེ། ཉན་ཐོས་ཀྱི་མཐོང་ལམ་
བཟོད་པ་བརྒྱད་ཅིག་ཅར་དུ་སྐྱེ་ཞིང་། དེའི་ཤེས་པ་བརྒྱད་ཀྱང་ཅིག་ཅར་དུ་
སྐྱེ་བའི་ཕྱིར། ཟེར་ན་མི་འཐད་དེ། ཉན་ཐོས་ཀྱི་མཐོང་ལམ་ཤེས་པ་བརྒྱད་
རིམ་ཅན་དུ་སྐྱེ་བའི་ཕྱིར་དེ་ལྟར་ཀུན་བཏུས་ལས་གསུངས་བའི་ཕྱིར། ཁོ་ན་
རེ། དེ་མི་འཐད་དེ། ཉན་ཐོས་ཀྱི་མཐོང་ལམ་རྣམ་གྲོལ་ལམ་ཡིན་ན། བདེན་
འཛིན་ཀུན་བཏགས་སྤངས་པས་ཁྱབ་པའི་ཕྱིར་ཏེ། ཉན་ཐོས་ཀྱི་མཐོང་ལམ་
བར་ཆད་མེད་ལམ་ཡིན་ན། དེའི་དངོས་གཉེན་ཡིན་དགོས་པའི་ཕྱིར་ཏེ།
ཐེག་ཆེན་གྱི་མཐོང་ལམ་བར་ཆད་མེད་ལམ་ཡིན་ན། བདེན་འཛིན་ཀུན་
བཏགས་ཀྱི་དངོས་གཉེན་ཡིན་དགོས་པའི་ཕྱིར་ཟེར་ན་མ་ཁྱབ། ཉན་ཐོས་ཀྱི་
མཐོང་ལམ་བཟོད་པ་བརྒྱད་རིམ་ཅན་དུ་སྐྱེ་སྟེ། དང་པོར་སྡུག་བསྔལ་ཆོས་
བཟོད། དེ་རྗེས་ཀུན་འབྱུང་ཆོས་བཟོད། དེ་རྗེས་འགོག་པ་ཆོས་བཟོད། དེ་
རྗེས་ལམ་ཆོས་བཟོད་སྐྱེ་བའི་ཕྱིར་ཏེ། གསུང་རབ་ལས། དང་པོར་སྡུག་
བསྔལ་བདེན་པ། དེ་རྗེས་ཀུན་འབྱུང་བདེན་པ། དེ་རྗེས་འགོག་བདེན། དེ་
རྗེས་ལམ་བདེན་བསྟན་པའི་ཕྱིར་ཁྱབ་སྟེ། རྣམ་བཤད་ལས། རྣལ་འབྱོར་པའི་
285

རྗེ་བཙུན་ཆོས་ཀྱི་རྒྱལ་མཚན་གྱི་གསུང་
རྒྱུད་ལ་བདེན་པ་བཞི་ལ་དམིགས་པའི་མཐོང་ལམ་སྐྱེ་བ་ན་ཡང་གོ་རིམ་དེ་་་
དག་དང་མཐུན་པར་སྐྱེ་བ་ཡིན་ནོ། །ཞེས་གསུངས་པའི་ཕྱིར་གཞན་ཡང་།
འདོད་པའི་སས་བསྡུས་ཀྱི་མཐོང་སྤང་ཉོན་མོངས་སྤངས་པའི་གང་ཟག་ཡིན་
ན། ཁམས་གོང་གི་དེ་སྤངས་པས་ཁྱབ་པར་ཐལ། དམ་བཅའ་དེ་འཐད་པའི་
ཕྱིར། འདོད་ན། འདོད་པའི་སས་བསྡུས་ཀྱི་སྒོམ་སྤང་ཉོན་མོངས་སྤངས་པའི་
གང་ཟག་ཡིན་ན། ཁམས་གོང་གི་དེ་སྤངས་པའི་གང་ཟག་ཡིན་དགོས་པར་
ཐལ་ལོ། །འདོད་ན། འབྲས་བུ་རིམ་གྱིས་པའི་ཕྱིར་མི་འོང་ཆོས་ཅན། དེར་
ཐལ། དེའི་ཕྱིར། དེར་ཐལ། འདོད་ཉོན་མ་ལུས་པར་སྤངས་པའི་གང་ཟག་
ཡིན་པའི་ཕྱིར་ཏེ། ཆོས་ཅན་དེའི་ཕྱིར། འདོད་ན། དགྲ་བཅོམ་འབྲས་གནས་
ཡིན་པར་ཐལ། འདོད་པའི་ཕྱིར། ཁོ་ན་རེ། ཉན་ཐོས་ཀྱི་མཐོང་ལམ་སྡུག་
བསྔལ་ཆོས་ཤེས་ལ་གནས་པའི་ཆགས་བྲལ་སྔོན་སོང་གི་ཕྱིར་མི་འོང་ཞུགས་
པ་ཡོད་པར་ཐལ། དེ་ལ་གནས་པའི་རྒྱུན་ཞུགས་ཞུགས་པ་ཡོད་པའི་ཕྱིར།།
འདོད་ན། དེ་དགེ་སྦྱོང་ཚུལ་གྱི་འབྲས་བུ་ལ་གནས་པར་ཐལ། དེའི་རྒྱུད་ཀྱི་
མཐོང་ལམ་སྡུག་བསྔལ་ཆོས་ཤེས་དེ་དགེ་སྦྱོང་ཚུལ་གྱི་འབྲས་བུ་ཡིན་པའི་་་་་
ཕྱིར། འདོད་ན། དེ་འབྲས་གནས་ཡིན་པར་ཐལ་ལོ། །འདོད་ན། དེ་ཕྱིར་མི་
འོང་འབྲས་གནས་ཡིན་པར་ཐལ། འདོད་ཉོན་དགུ་པ་སྤངས་པའི་ཉན་ཐོས་
སློབ་པའི་འབྲས་གནས་ཡིན་པའི་ཕྱིར་ན་མ་ཁྱབ། ཁ་ཅིག ཀུན་སྦྱོར་གསུམ་
སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་་་་
ཟག དེའི་མཚན་ཉིད་ཟེར་ན། ངེས་པའི་རྒྱུན་ཞུགས་སྲིད་པ་ལན་བདུན་པ་
286

དགེ་འདུན་ཉི་ཤུའི་མཐའ་དཔྱོད་
བ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ།
གོང་དུ་བཀག་ཟིན། ཁ་ཅིག མཐོང་སྤང་ཀུན་སྦྱོར་གསུམ་སྤངས་པས་རབ་ཏུ་
ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག དེའི་མཚན་ཉིད་
ཟེར་ན། འདོད་ཉོན་བརྒྱད་པ་སྤངས་པའི་རྒྱུན་ཞུགས་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། དེར་ཐལ། དེ་ཡོད་པའི་ཕྱིར། འདོད་ཉོན་དགུ་
པའི་དངོས་གཉེན་ལ་གནས་པའི་སྤང་བྱ་ཅིག་ཅར་བའི་རྒྱུན་ཞུགས་ཡོད་་་་་
པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར། གཞན་ཡང་། འདོད་ཉོན་
ལྔ་པ་སྤངས་པའི་རྒྱུན་ཞུགས་ཆོས་ཅན། མཚན་ཉིད་དེར་ཐལ། རྒྱུན་ཞུགས་
ཡིན་པའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར་ཏེ། འདོད་ཉོན་དྲུག་པའི་
དངོས་གཉེན་ལ་གནས་པའི་དེ་ཡོད་པའི་ཕྱིར། འདོད་ན། ཁྱོད་ཀྱིས་སྤངས་
པའི་སྒོམ་སྤང་མེད་པར་ཐལ་ལོ། །གཞན་ཡང་། ལམ་རྗེས་ཤེས་ལ་གནས་པའི་
རྒྱུན་ཞུགས་ཆོས་ཅན། མཚན་ཉིད་དེར་ཐལ། རྒྱུན་ཞུགས་ཡིན་པའི་ཕྱིར།
འདོད་ན། ཉན་ཐོས་ཀྱི་མཐོང་ལམ་རྗེས་ཤེས་དེ་མཐོང་སྤང་ཀུན་སྦྱོར་གསུམ་
སྤངས་བས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ཡིན་པར་ཐལ་ལོ། །
འདོད་ན། དེ་ཆོས་ཅན། ཁྱོད་ལ་གནས་པའི་གང་ཟག་ཡིན་ན། མཐོང་སྤང་
ཀུན་སྦྱོར་གསུམ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་་་་་
གནས་པའི་གང་ཟག་ཡིན་དགོས་པར་ཐལ། ཁྱོད་དེ་ཡིན་པའི་ཕྱིར། འདོད་
ན། ལམ་རྗེས་ཤེས་ལ་གནས་པའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར།
ཁ་ཅིག རྒྱུན་ཞུགས་གང་ཞིག ཁམས་གསུམ་གྱི་སྒོམ་སྤང་ཉོན་མོངས་དགུ་
287

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
ཅིག་ཅར་དུ་སྤོང་བ། སྤང་བྱ་ཅིག་ཅར་བའི་རྒྱུན་ཞུགས་ཀྱི་མཚན་ཉིད་ཡིན་
ཟེར་ན། 
ཉན་ཐོས་ཀྱི་སྒོམ་ལམ་མ་ཐོབ་པར་ཐེག་ཆེན་ལམ་དུ་འཇུག་པར་
ངེས་པའི་སྤང་བྱ་རིམ་གྱིས་པའི་རྒྱུན་ཞུགས་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། རྟགས་གྲུབ་སྟེ། དེས་དེ་དགུ་པོ་དེ་ཐེག་ཆེན་ལམ་དུ་
ཅིག་ཅར་དུ་སྤོང་པའི་ཕྱིར། ཁོ་ན་རེ། སྤང་བྱ་ཅིག་ཅར་བའི་རྒྱུན་ཞུགས་
ཞུགས་པ་དང་དེ་འདྲ་བའི་དགྲ་བཅོམ་ཞུགས་པ་མེད་དེ། སྤང་བྱ་ཅིག་ཅར་
བའི་ཉན་ཐོས་ལ་སྤང་བྱ་ཅིག་ཅར་བའི་རྒྱུན་ཞུགས་འབྲས་གནས་དང་
། དེ་
འདྲ་བའི་དགྲ་བཅོམ་འབྲས་གནས་གཉིས་སུ་གྲངས་ངེས་པའི་ཕྱིར་ཏེ། ཀུན་
བཏུས་ལས། འདི་ནི་རྒྱུན་དུ་ཞུགས་པའི་འབྲས་བུ་དང་དགྲ་བཅོམ་པའི་
འབྲས་བུ་དང་འབྲས་བུ་གཉིས་ལ་གདགས་སོ། །ཞེས་གསུངས་པའི་ཕྱིར་ན་མ་
ཁྱབ་སྟེ། དེ་འདྲ་བའི་འབྲས་གནས་ལ་དེ་གཉིས་སུ་གྲངས་ངེས་པའི་དོན་ཡིན་
པའི་ཕྱིར། དེ་ལྟར་མ་ཡིན་ན་སྤང་བྱ་ཅིག་ཅར་བའི་རྒྱུན་ཞུགས་ཞུགས་པ་
ཡོད་པར་ཐལ། 
སྤང་བྱ་ཅིག་ཅར་བའི་རྒྱུན་ཞུགས་དེ་རང་གི་ཞུགས་ལམ་སྔོན་
དུ་སོང་བ་ཡིན་པའི་ཕྱིར་ཏེ། དེ་འདྲ་བའི་རྒྱུན་ཞུགས་ཀྱི་འབྲས་བུ་དེ་རྒྱུ་
མཚན་རྣམ་པ་ལྔ་ཚང་བའི་དགེ་སྦྱོང་ཚུལ་གྱི་འབྲས་བུ་ཡིན་པའི་ཕྱིར། ཁོ་ན་
རེ། 
སྤང་བྱ་ཅིག་ཅར་བའི་རྒྱུན་ཞུགས་ཀྱི་ཞུགས་པ་ཡོད་ན་སྤང་བྱ་ཅིག་ཅར་
བའི་རྒྱུན་ཞུགས་ཞུགས་པ་ཡོད་དགོས་པར་ཐལ། དེ་ཡོད་པའི་ཕྱིར། འདོད་
ན། 
མཐོང་སྤང་ཀུན་སྦྱོར་གསུམ་སྤངས་པའི་རྒྱུན་ཞུགས་ཞུགས་པ་ཡོད་པར་
ཐལ། 
དེ་འདྲ་བའི་རྒྱུན་ཞུགས་ཀྱི་ཞུགས་པ་ཡོད་པའི་ཕྱིར་ན་མི་མཚུངས་ཏེ།
_288

དགེ་འདུན་ཉི་ཤུའི་མཐའ་དཔྱོད་
གསལ་བ་ཁྱོད་རང་ལ་དེར་ཐལ། སྤང་བྱ་རིམ་གྱིས་པའི་རྒྱུན་ཞུགས་ཀྱི་ཞུགས་
པ་ཡོད་ན་སྤང་བྱ་རིམ་གྱིས་པའི་རྒྱུན་ཞུགས་ཞུགས་པ་ཡོད་དགོས་པའི་ཕྱིར།
ཁྱབ་པ་ཁས། དེར་ཐལ། དེའི་རྒྱུན་ཞུགས་ཞུགས་པ་ཡོད་པའི་ཕྱིར། གཞན་
ཡང་། དེ་ཡོད་པར་ཐལ། རྣམ་བཤད་ལས། དབྱེ་བ་འདི་ནི་མཐར་གྱིས་པ་
དང་ཅིག་ཅར་པའི་དགྲ་བཅོམ་ཞུགས་པ་གཉིས་སོ། །ཞེས་གསུངས་པའི་ཕྱིར།
ཁོ་ན་རེ། སྐྱོན་མེད་དེ། སྤང་བྱ་ཅིག་ཅར་བའི་དགྲ་བཅོམ་ཞུགས་པ་ཡོད་ཀྱང་
དེ་འདྲ་བའི་རྒྱུན་ཞུགས་ཞུགས་པ་མེད་པའི་ཕྱིར་ཟེར་ན། སྤང་བྱ་ཅིག་ཅར་
བའི་ཞུགས་པ་ཡིན་ན། དགྲ་བཅོམ་ཞུགས་པ་ཡིན་དགོས་པར་ཐལ། དམ་
བཅའ་འཐད་པའི་ཕྱིར། འདོད་ན། སྤང་བྱ་ཅིག་ཅར་བ་ཆོས་ཅན། ཁྱོད་དགུ་
བཅོམ་འབྲས་གནས་ཡིན་པར་ཐལ། ཁྱོད་ཀྱི་ཞུགས་པ་དེ་དགྲ་བཅོམ་ཞུགས་
པ་ཡིན་པའི་ཕྱིར། གཞན་ཡང་། རྒྱུན་ཞུགས་ཞུགས་པ་ཡིན་ན། སྤང་བྱ་རིམ་
གྱིས་པའི་རྒྱུན་ཞུགས་ཞུགས་པ་ཡིན་དགོས་པར་ཐལ། སྤང་བྱ་ཅིག་ཅར་བའི་
དེ་མེད་པའི་ཕྱིར། འདོད་ན། སྤང་བྱ་ཅིག་ཅར་བའི་རྒྱུན་ཞུགས་ཀྱི་འབྲས་བུ་
མངོན་དུ་བྱེད་ཁ་མའི་རྒྱུན་ཞུགས་ཞུགས་པ་ཆོས་ཅན། དེར་ཐལ། དེའི་ཕྱིར།
རྟགས་སླ། ཁ་ཅིག སྦྱོར་ལམ་སྟན་གཅིག་པའི་རྟོགས་པ་སྔོན་དུ་སོང་བའི་
རྒྱུན་ཞུགས་གང་ཞིག 
ཁམས་གསུམ་གྱི་སྒོམ་སྤང་ཉོན་མོངས་ཆུང་དུ་དགུ་
རིམ་གྱིས་སྤོང་བ། སྤང་བྱ་རིམ་གྱིས་པའི་རྒྱུན་ཞུགས་ཀྱི་མཚན་ཉིད། དེ་ལ་
དབྱེ་ན། 
རྒྱུན་ཞུགས་སྲིད་པ་ལན་བདུན་པ་དང་རྒྱུན་ཞུགས་རིགས་སྐྱེ་གཉིས་
སུ་གྲངས་ངེས་ཟེར་ན། ཉན་ཐོས་ཀྱི་སྒོམ་ལམ་མ་ཐོབ་པར་ཐེག་ཆེན་ལམ་དུ་
289

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
འཇུག་པར་ངེས་བའི་སྤང་བྱ་རིམ་གྱིས་པའི་རྒྱུན་ཞུགས་ཆོས་ཅན། ཟུར་
གཉིས་པ་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར་ཏེ།
གནས་སྐབས་ཉན་ཐོས་སུ་རིགས་མ་ངེས་པའི་རྒྱུན་ཞུགས་ཡོད་པའི་ཕྱིར་ཏེ།
མདོ་སྡེའི་རྒྱན་ལས། ཉན་ཐོས་མ་ངེས་རྣམ་གཉིས་ཏེ། །ཐེག་དོན་མཐོང་དང་
མ་མཐོང་དག །དོན་མཐོང་འདོད་ཆགས་བྲལ་བ་དང་། །འདོད་ཆགས་བྲལ་
མིན་འདིར་དམན་པའོ། །ཞེས་གསུངས་པའི་ཕྱིར། འདོད་མི་ནུས་ཏེ། དེ་དགུ་
ཅིག་ཅར་དུ་སྤོང་བའི་ཕྱིར་ཏེ། དེ་དགུ་ཐེག་ཆེན་ལམ་དུ་ཅིག་ཅར་དུ་སྤོང་
བའི་ཕྱིར། གཞན་ཡང་། དེ་ལ་དེ་གཉིས་སུ་གྲངས་མ་ངེས་པར་ཐལ། གཟུགས་
སུ་ཉེར་འགྲོའི་ཕྱིར་མི་འོང་གི་འབྲས་བུ་མངོན་དུ་བྱེད་པར་ངེས་པའི་རྒྱུ་་་་་
ཞུགས་ཡོད། དེ་ཡིན་ན། དེ་གཉིས་གང་རུང་མ་ཡིན་དགོས་པའི་ཕྱིར། དང་པོ་
གྲུབ་སྟེ། གཟུགས་སུ་ཉེར་འགྲོའི་འབྲས་བུ་རིམ་གྱིས་པའི་ཕྱིར་མི་འོང་ཡོད་
པའི་ཕྱིར་ཏེ། གསེར་ཕྲེང་ལས། མཐར་གྱིས་པ་ལ་དབྱེ་བ་འདི་དག་རུང་བར་
ནི་ཤིན་ཏུ་གྲགས་སོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། དེ་གང་
རུང་ཡིན་ན། འདོད་པར་འཕགས་ལམ་སྐྱེ་བ་རྒྱུད་མར་བསྟེན་པས་ཁྱབ།
འདོད་པར་འཕགས་ལམ་སྐྱེ་བ་རྒྱུད་མར་བསྟེན་པའི་འཕགས་པ་ཁམས་གོང་
མར་སྐྱེ་བ་ལེན་པ་མེད་པའི་ཕྱིར་ཏེ། མཛོད་ལས། འདོད་པར་ཚེ་ཡོངས་གྱུར་
པའི་འཕགས། །ཁམས་གཞན་དུ་ནི་འགྲོ་བ་མེད། །ཅེས་གསུངས་པའི་ཕྱིར།
གཞན་ཡང་། དེ་ལྟར་གྲངས་མ་ངེས་པར་ཐལ། ཚེ་དེ་ལ་དགྲ་བཅོམ་པའི་
འབྲས་བུ་མངོན་དུ་བྱེད་པར་ངེས་པའི་སྤང་བྱ་རིམ་གྱིས་པའི་རྒྱུན་ཞུགས་་་་་
290

དགེ་འདུན་ཉི་ཤུའི་མཐའ་དཔྱོད།
ཡོད། དེ་ཡིན་ན། དེ་གཉིས་གང་རུང་མ་ཡིན་དགོས་པའི་ཕྱིར། གཉིས་པ་གྲུབ་
སྟེ། དེ་གཉིས་གང་རུང་ཡིན་ན། འདོད་པར་ལས་ཉོན་གྱིས་སྐྱེ་བ་ལེན་པས་
ཁྱབ་པའི་ཕྱིར། གཞན་ཡང་། དེ་ལ་དེར་མ་ངེས་པར་ཐལ། མཐོང་ལམ་གྱི་སྔ་
རོལ་ཏུ་འདོད་ཉོན་ལྔ་པ་སྤངས་པའི་སྤང་བྱ་རིམ་གྱིས་པའི་རྒྱུན་ཞུགས་ཡོད།
དེ་དེ་གཉིས་གང་རུང་མ་ཡིན་པའི་ཕྱིར། དང་པོ་གྲུབ་སྟེ། མཛོད་ལས། རྣམ་
ལྔའི་བར་བཅོམ། ཞེས་གསུངས་པའི་ཕྱིར། གཉིས་པ་མ་གྲུབ་ན། དེ་ཆོས་ཅན།
རྒྱུན་ཞུགས་སྲིད་པ་ལན་བདུན་པ་པ་མ་ཡིན་ཏེ། ཁྱོད་ཀྱིས་འདོད་ཉོན་དང་
པོ་སྤངས་པའི་ཕྱིར། གཉིས་པ་མ་ཡིན་ཏེ། ཁྱོད་ཀྱིས་འདོད་ཉོན་ལྔ་པ་སྤངས་
པའི་ཕྱིར། ཁ་ཅིག སྤང་བྱ་རིམ་གྱིས་པའི་རྒྱུན་ཞུགས་མཐོང་ཆོས་ཞི་ཡོད་
ཟེར་ན། འབྲས་གནས་གཞན་གྱིས་བར་མ་ཆོད་པར་མཐོང་ལམ་ཐོབ་པའི་ཚེ་
དེ་ལ་ཉན་ཐོས་དགྲ་བཅོམ་པའི་འབྲས་བུ་མངོན་དུ་བྱེད་པར་ངེས་པའི་སྤང་་་
བྱ་རིམ་གྱིས་པའི་རྒྱུན་ཞུགས་ཡོད་པར་ཐལ། དམ་བཅའ་དེ་འཐད་པའི་ཕྱིར།
འདོད་མི་ནུས་ཏེ། སྤང་བྱ་རིམ་གྱིས་པའི་རྒྱུན་ཞུགས་ཀྱི་ཉན་ཐོས་དགྲ་བཅོམ་
པའི་འབྲས་བུ་མངོན་དུ་བྱེད་པ་ལ་འབྲས་བུ་བར་པ་གཉིས་བརྒྱུད་དགོས་་་་་
པའི་ཕྱིར་ཏེ། དེ་ཡིན་ན། འབྲས་བུ་རིམ་གྱིས་པ་ཡིན་དགོས་པའི་ཕྱིར། ཁོ་ན་
རེ། དམ་བཅའ་དེ་འཐད་དེ། མཐོང་ལམ་ཐོབ་པའི་ཚེ་དེ་ལ་ཉན་ཐོས་དགྲ་
བཅོམ་པའི་འབྲས་བུ་མངོན་དུ་བྱེད་པར་ངེས་པའི་སྤང་བྱ་རིམ་གྱིས་པའི་་་་་
རྒྱུན་ཞུགས་ཡོད་པའི་ཕྱིར་ན་མ་ཁྱབ། དེ་ལ་ཁྱབ་པ་ཡོད་དེ། མཐོང་ལམ་ཐོབ་
པའི་ཚེ་དེ་ལ་ཉན་ཐོས་དགྲ་བཅོམ་པའི་འབྲས་བུ་མངོན་དུ་བྱེད་པར་ངེས་་་་་
291

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པའི་ཕྱིར་མི་འོང་ཡིན་ན། ཕྱིར་མི་འོང་མཐོང་ཆོས་ཞི་ཡིན་དགོས་པའི་ཕྱིར་
ན་མ་ཁྱབ་བོ། །འོ་ན། གཟུགས་སུ་ཉེར་འགྲོའི་རྒྱུན་ཞུགས་ཡོད་པར་ཐལ།
གཟུགས་ཁམས་སུ་ལས་ཉོན་གྱིས་སྐྱེ་བ་ལེན་པའི་རྒྱུན་ཞུགས་ཡོད་པའི་ཕྱིར།
ཁྱབ་པ་ཁས། ཁ་ཅིག ཕྱིར་འོང་མཐོང་ཆོས་ཞི་ཡོད་ཟེར་ན། འབྲས་གནས་
གཞན་གྱིས་བར་མ་ཆོད་པར་མཐོང་ལམ་ཐོབ་པའི་ཚེ་དེ་ལ་མྱང་འདས་་་་་་་
མངོན་དུ་བྱེད་པར་ངེས་པའི་ཕྱིར་འོང་ཡོད་པར་ཐལ། དམ་བཅའ་དེ་འཐད་
པའི་ཕྱིར། འདོད་མི་ནུས་ཏེ། ཕྱིར་འོང་གིས་མྱང་འདས་མངོན་དུ་བྱེད་པ་ལ་
ཕྱིར་མི་འོང་གི་འབྲས་བུ་ཐོབ་དགོས་པའི་ཕྱིར། ཁ་ཅིག རྒྱུན་ཞུགས་ཀྱི་
འབྲས་བུ་ཐོབ་ལ་མ་ཉམས་པའི་གང་ཟག་རྒྱུན་ཞུགས་འབྲས་གནས་ཀྱི་
མཚན་ཉིད་ཟེར་ན། ཉན་ཐོས་ཚོགས་ལམ་པ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། མ་གྲུབ་ན། དེར་ཐལ། དེ་ཐོབ་ལ་ཉམས་པའི་གང་ཟག་
དང་། དེ་ཐོབ་ལ་མ་ཉམས་པའི་གང་ཟག་གང་རུང་གང་ཞིག ཕྱི་མ་མ་ཡིན་
པའི་ཕྱིར། དང་པོ་མ་གྲུབ་ན། དེས་དེ་ཐོབ་པར་ཐལ། མ་གྲུབ་པ་དེའི་ཕྱིར། ཁ་
ཅིག དེ་འདྲ་བའི་འཕགས་པ། དེའི་མཚན་ཉིད་ཟེར་ན། རྒྱུན་ཞུགས་ཀྱི་
འབྲས་བུ་ཐོབ་པའི་འཕགས་པ་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། དེ་ཐོབ་པའི་འཕགས་པ་གང་ཞིག དེ་མ་བཏང་བའི་ཕྱིར། གཞན་
ཡང་། དམན་ལམ་སྔོན་དུ་མ་སོང་བའི་བྱང་སེམས་མཐོང་ལམ་པ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། ཁ་ཅིག སྤང་བྱ་རིམ་གྱིས་པའི་
རྒྱུན་ཞུགས་ལ་དབང་པོའི་སྒོ་ནས་དབྱེ་ན། སྤང་བྱ་རིམ་གྱིས་པའི་རྒྱུན་ཞུགས་
292

དགེ་འདུན་ཉི་ཤུའི་མཐའ་དཔྱོད།
དད་མོས་པ་དང་དེ་མཐོང་ཐོབ་པ་གཉིས་ཡོད། སྦྱོར་བའི་སྒོ་ནས་ཙམ་ཁྱད་
གཉིས་ཡོད། སྐྱེ་བ་ལེན་ཚུལ་གྱི་སྒོ་ནས་རྒྱུན་ཞུགས་སྲིད་པ་ལན་བདུན་པ་པ་
དང་དེ་རིགས་ནས་རིགས་སྐྱེ་གཉིས་ཡོད། སྤང་བྱ་རིམ་གྱིས་པའི་རྒྱུན་ཞུགས་
གང་ཞིག རང་གི་གོང་མའི་འབྲས་བུ་ཐོབ་ཕྱིར་དུ་མི་བརྩོན་པ། སྤང་བྱ་རིམ་
གྱིས་པའི་རྒྱུན་ཞུགས་འབྲས་གནས་ཙམ་པོ་པའི་མཚན་ཉིད། དེ་གང་ཞིག
དེའི་ཕྱིར་དུ་བརྩོན་པ་དེ། དེ་ཁྱད་པར་ཅན་གྱི་མཚན་ཉིད་ཟེར་ན། མི་འཐད་
དེ། དེ་ཐོབ་ཕྱིར་དུ་བརྩོན་པའི་དེ་འདྲ་བའི་རྒྱུན་ཞུགས་འབྲས་གནས་ཙམ་པོ་
པ་ཡོད་པའི་ཕྱིར་ཏེ། ཉན་ཐོས་དགྲ་བཅོམ་པའི་འབྲས་བུ་ཐོབ་ཕྱིར་དུ་བརྩོན་
པའི་དེ་ཡོད་པའི་ཕྱིར། ཁ་ཅིག དེ་གང་ཞིག རང་གི་གོང་མའི་འབྲས་བུ་ཐོབ་
ཕྱིར་དུ་བརྩོན་པའི་བར་ཆད་མེད་ལམ་ལ་མི་གནས་པ། དང་པོའི་མཚན་ཉིད།
དེ་གང་ཞིག་དེའི་ཕྱིར་དུ་བརྩོན་པའི་བར་ཆད་མེད་ལམ་ལ་གནས་པ། གཉིས་
པའི་མཚན་ཉིད་ཟེར་ན། ཕྱིར་འོང་འབྲས་གནས་ཁྱད་པར་ཅན་ཡིན་ན།
རང་གི་གོང་མའི་འབྲས་བུ་ཐོབ་ཕྱིར་དུ་བརྩོན་པའི་བར་ཆད་མེད་ལམ་ལ་་་་་
གནས་པས་ཁྱབ་པར་ཐལ། མཚན་ཉིད་ཕྱི་མ་འཐད་པའི་ཕྱིར། འདོད་ན།
འདོད་ཉོན་བརྒྱད་པ་སྤངས་དགུ་པ་མ་སྤངས་པའི་ཕྱིར་འོང་འབྲས་གནས་་་་
ཁྱད་པར་ཅན་ཚེ་གཅིག་བར་ཆད་གཅིག་པ་ཆོས་ཅན། དེར་ཐལ། དེའི་ཕྱིར།
ཆོས་ཅན་དེ་ཡོད་པའི་ཕྱིར། འདོད་ན། འདོད་ཉོན་དགུ་པའི་དངོས་གཉེན་
བར་ཆད་མེད་ལམ་ལ་གནས་པར་ཐལ། འདོད་པ་གང་ཞིག དེ་བརྒྱད་པ་
སྤངས་པའི་ཕྱིར་འོང་ཡིན་པའི་ཕྱིར། འདོད་ན། ཚེ་དེ་ལ་འདོད་ཉོན་དགུ་པ་
293

རྗེ་བཙུན་ཆོས་ཀྱི་རྒྱལ་མཚན་གྱི་གསུང་
ངེས་པར་སྤོང་པར་ཐལ། འདོད་པའི་ཕྱིར། འདོད་ན། འདོད་པར་ལས་ཉོན་
གྱིས་སྐྱེ་བ་མི་ལེན་པར་ཐལ་ལོ། །གཞན་ཡང་། འཇིག་རྟེན་པའི་སྒོམ་སྤང་དུ་
གྱུར་པའི་འདོད་ཉོན་དགུ་པའི་དངོས་གཉེན་བར་ཆད་མེད་ལམ་ལ་གནས་་་
པའི་ཕྱིར་འོང་ཆོས་ཅན། དེར་ཐལ། དེའི་ཕྱིར། དེ་ཡོད་པའི་ཕྱིར། འདོད་ན།
འཇིག་རྟེན་ལས་འདས་པའི་ལམ་ལ་གནས་པར་ཐལ། འདོད་པའི་ཕྱིར།
འདོད་མི་ནུས་ཏེ། འཇིག་རྟེན་པའི་བར་ཆད་མེད་ལམ་ལ་གནས་པའི་ཕྱིར།
ཁ་ཅིག རྟོགས་པའི་ཁྱད་པར་རྒྱུན་ཞུགས་ཀྱི་འབྲས་བུ་ལ་གནས་པ། སྤང་
བྱའི་ཁྱད་པར་འདོད་པའི་སྒོམ་སྤང་ཉོན་མོངས་གཅིག་ཀྱང་མ་སྤངས་པ། སྐྱེ་
བ་ལེན་ཚུལ་གྱི་ཁྱད་པར་འདོད་པར་རིགས་མཐུན་གྱི་སྐྱེ་སྲིད་བདུན་ལེན་་་་་
པར་ངེས་པ། རྒྱུན་ཞུགས་སྲིད་པ་ལན་བདུན་པ་པའི་མཚན་ཉིད་ཟེར་བ་མི་
འཐད་དེ། རྒྱུན་ཞུགས་སྲིད་པ་ལན་བདུན་པ་པ་ཡིན་ན། འདོད་པར་རིགས་
མཐུན་གྱི་སྐྱེ་སྲིད་བདུན་ལེན་པས་མ་ཁྱབ། གཟུགས་སུ་ཉེར་འགྲོའི་ཕྱིར་མི་
འོང་གོང་འཕོ་འོག་མིན་མཐར་ཐུག་འགྲོ་ཡིན་ན། འོག་མིན་གྱི་རྟེན་ལ་མྱང་
འདས་མངོན་དུ་བྱེད་པས་མ་ཁྱབ་པའི་ཕྱིར། རྟགས་གཉིས་ཀ་གྲུབ་སྟེ།
མཛོད་འགྲེལ་ལས། གོང་དུ་འཕོ་བ་དེ་དག་བར་སྐབས་སུ་ཡང་ཡོངས་སུ་མྱ་
ངན་ལས་འདའ་རུང་བར་བལྟའོ། །འོག་མིན་དང་སྲིད་པའི་རྩེ་མོའི་མཐར་
ཐུག་པ་ཉིད་ནི་ཕན་ཆད་དུ་འགྲོ་བ་མེད་པའི་ཕྱིར་ཏེ། དཔེར་ན། རྒྱུན་ཞུགས་
ཞུགས་པ་མཆོག་ཏུ་ཐོགས་ན་ལན་བདུན་པ་ཉིད་བཞིན་ནོ། །ཞེས་གསུངས་
པའི་ཕྱིར། ཁ་ཅིག དེ་ངེས་པའི་རྒྱུན་ཞུགས་སྲིད་པ་ལན་བདུན་པ་པའི་
294

། དགེ་འདུན་ཉི་ཤུའི་མཐའ་དཔྱོད།
མཚན་ཉིད་ཡིན་ཟེར་ན། ངེས་པའི་རྒྱུན་ཞུགས་སྲིད་པ་ལན་བདུན་པ་པ་ཚེ་
འཕོས་ནས་འདོད་པའི་བར་སྲིད་ལ་གནས་པའི་རྒྱུན་ཞུགས་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། འདོད་ན། རྒྱུན་ཞུགས་ཀྱི་འབྲས་
བུ་གསར་དུ་ཐོབ་མ་ཐག་པའི་གང་ཟག་ཏུ་ཐལ། འདོད་པའི་ཕྱིར། འདོད་མི་
ནུས་ཏེ། ཆོས་ཅན་དེའི་ཕྱིར། ཁ་ཅིག རྒྱུན་ཞུགས་གང་ཞིག རང་དང་རྒྱུད་
གཅིག་ཏུ་གྱུར་པའི་རྒྱུན་ཞུགས་ཀྱི་རྟེན་ལ་འདོད་པར་ལས་ཉོན་གྱི་དབང་་་་་
གིས་སྲིད་པ་ཉི་ཤུ་རྩ་བརྒྱད་ལེན་པར་ངེས་པ། ངེས་པའི་རྒྱུན་ཞུགས་སྲིད་པ་
ལན་བདུན་པ་པའི་མཚན་ཉིད། དེ་གང་ཞིག དེ་ལྟར་མ་ངེས་པ། མ་ངེས་པའི་
རྒྱུན་ཞུགས་སྲིད་པ་ལན་བདུན་པ་པའི་མཚན་ཉིད་ཟེར་ན། མཚན་ཉིད་དང་
པོ་མི་འཐད་པར་ཐལ། ངེས་པའི་རྒྱུན་ཞུགས་སྲིད་པ་ལན་བདུན་པ་པ་ཡིན་
ན། རྒྱུན་ཞུགས་ཀྱི་རྟེན་ལ་སྲིད་པ་ལན་ཉི་ཤུ་རྩ་བརྒྱད་ལེན་པས་མ་ཁྱབ་པའི་
ཕྱིར་ཏེ། སྐྱེ་སྲིད་བཅུ་གསུམ་པའི་རྟེན་ལ་ཕྱིར་འོང་གི་འབྲས་བུ་མངོན་དུ་
བྱེད་པར་ངེས་པའི་རྒྱུན་ཞུགས་སྲིད་པ་ལན་བདུན་པ་པ་ཡོད་པའི་ཕྱིར། མ་
གྲུབ་ན། ངེས་པའི་རྒྱུན་ཞུགས་སྲིད་པ་ལན་བདུན་པ་པའི་རྟོགས་པ་སྔོན་དུ་
སོང་བའི་ཕྱིར་འོང་ཡིན་ན། འདོད་པར་ལས་ཉོན་གྱི་དབང་གིས་སྐྱེ་བ་ལེན་
པས་ཁྱབ་པར་ཐལ། མ་གྲུབ་པ་དེའི་ཕྱིར། འདོད་ན། ཕྱིར་འོང་ལ་དེས་ཁྱབ་
པར་ཐལ་ལོ། །གཞན་ཡང་། ངེས་པའི་རྒྱུན་ཞུགས་སྲིད་པ་ལན་བདུན་པ་པའི་
རྟོགས་པ་སྔོན་དུ་སོང་བའི་འདོད་པར་རིགས་མཐུན་གྱི་སྐྱེ་སྲིད་གཉིས་་་་་་་
བླངས་ཟིན་པའི་རྒྱུན་ཞུགས་དེ་ངེས་པའི་རྒྱུན་ཞུགས་སྲིད་པ་ལན་བདུན་པ་་་
295

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བ་ཡིན་པར་ཐལ། མཚན་ཉིད་དེའི་ཕྱིར། འདོད་ན། ཁྱོད་ཀྱིས་འདོད་ཉོན་
དང་པོ་མ་སྤངས་པར་ཐལ། འདོད་པའི་ཕྱིར། མ་ཁྱབ་ན། དེ་ལ་ཁྱབ་པ་ཡོད་
པར་ཐལ། མཛོད་ལས། འབྲས་གནས་སྒོམ་སྤང་བྱ་མ་ཟད། །དེ་ལྟར་ཐོགས་ན་
ལན་བདུན་པ། །ཞེས་གསུངས་པའི་ཕྱིར། འདོད་མི་ནུས་ཏེ། ཆོས་ཅན་དེའི་
ཕྱིར། ཁ་ཅིག 
ངེས་པའི་རྒྱུན་ཞུགས་སྲིད་པ་ལན་བདུན་པ་པ་ཡིན་ན། རྒྱུན་
ཞུགས་འབྲས་གནས་ཙམ་པོ་པ་ཡིན་པས་མ་ཁྱབ་སྟེ། དེ་དང་རྒྱུན་ཞུགས་ཁྱད་
པར་ཅན་གྱི་གཞི་མཐུན་མོང་པའི་ཕྱིར་ཏེ། འདོད་ཉོན་དང་པོའི་དངོས་
གཉེན་བར་ཆད་མེད་ལམ་ལ་གནས་པའི་ངེས་པའི་རྒྱུན་ཞུགས་སྲིད་པ་ལས་་་་
བདུན་པ་པ་ཡོད་པའི་ཕྱིར། འབྲས་གནས་སྒོམ་སྤང་བྱ་མ་ཟད། །ཅེས་སྨོས་
ནས། འབྲས་གནས་སྒོམ་སྤང་བྱ་མི་བརྩོན། །ཞེས་མ་སྨོས་པའི་ཕྱིར། ཞེས་
གསུང་། འོ་ན། ཚེ་དེ་ལ་འདོད་ཉོན་དང་པོ་སྤོང་བར་ངེས་པའི་ངེས་པའི་རྒྱུན་
ཞུགས་སྲིད་པ་ལན་བདུན་པ་པ་ཡོད་པར་ཐལ། འདོད་ཉོན་དང་པོའི་དངོས་
གཉེན་བར་ཆད་མེད་ལམ་ལ་གནས་པའི་དེ་ཡོད་པའི་ཕྱིར། འདོད་ན། ངེས་
པའི་རྒྱུན་ཞུགས་སྲིད་པ་ལན་བདུན་པ་པ་ཡིན་ན། འདོད་པར་རིགས་མཐུན་
གྱི་སྐྱེ་སྲིད་བདུན་ལེན་པས་མ་ཁྱབ་པར་ཐལ། འདོད་པའི་ཕྱིར། ཁྱབ་སྟེ།
གསེར་ཕྲེང་ལས། 
ཉོན་མོངས་གཅིག་སྤངས་པ་དང་སྐྱེ་བ་གཅིག་བླངས་ནས་
ནི་མཚན་ཉིད་འཇིག་གོ །ཞེས་གསུངས་པའི་ཕྱིར། ཁ་ཅིག འདོད་ཉོན་གསུམ་
པ་སྤངས་པའི་རྒྱུན་ཞུགས་གང་ཞིག 
རྒྱུན་ཞུགས་ཀྱི་འབྲས་བུ་ཐོབ་པའི་རྟེན་
དེ་ལ་འདོད་པར་རིགས་མཐུན་གྱི་སྐྱེ་སྲིད་གཉིས་ལེན་པར་ངེས་ཤིང་ལྔ་མི་་་་
296

དགེ་འདུན་ཉི་ཤུའི་མཐའ་དཔྱོད།
ལེན་པ། རྒྱུན་ཞུགས་རིགས་ནས་རིགས་སྐྱེའི་མཚན་ཉིད། འདོད་པར་རིགས་
མཐུན་གྱི་སྐྱེ་སྲིད་བཞི་ལེན་པའི་རྒྱུན་ཞུགས་རིགས་ནས་རིགས་སྐྱེ་ཡོད། རྒྱུན་
ཞུགས་རིགས་ནས་རིགས་སྐྱེ་དང་རྒྱུན་ཞུགས་འབྲས་གནས་ཙམ་པོ་པའི་གཞི་
མཐུན་ཡོད། ལམ་རྗེས་ཤེས་ལ་གནས་པའི་ཕྱིར་མི་འོང་གིས་འདོད་ཉོན་དགུ་
པ་མ་སྤངས་ཞེས་ཟེར་ན། རྣམ་གསུམ་རྣམ་བཞི་ལས་གྲོལ་བ། །ཚེ་གཉིས་
གསུམ་དུ་རིགས་ནས་རིགས། །ཞེས་པའི་ནང་ཚན་དུ་གྱུར་པའི། །ཚེ་གཉིས་
གསུམ་དུ་རིགས་ནས་རིགས། །ཞེས་པ་འདིས་རྒྱུན་ཞུགས་རིགས་སྐྱེའི་སྐྱེ་བ་
ལེན་ཚུལ་གྱི་ཁྱད་པར་གཅིག་དངོས་སུ་བསྟན་པར་ཐལ། འདོད་པར་རིགས་
མཐུན་གྱི་སྐྱེ་སྲིད་བཞི་ལེན་པའི་རྒྱུན་ཞུགས་རིགས་སྐྱེ་ཡོད་པའི་ཕྱིར། ཁོ་ན་
རེ། སྐྱོན་མེད་དེ། རྒྱུན་ཞུགས་ཀྱི་འབྲས་བུ་ཐོབ་པའི་རྟེན་དེ་ལ་འདོད་པར་
རིགས་མཐུན་གྱི་སྐྱེ་སྲིད་བཞི་ལེན་པ་ལ་དགོངས་པའི་ཕྱིར། དེ་ན་དེ་ཡོད་
པར་ཐལ། རྒྱལ་ཆེན་རིགས་བཞིའི་རྟེན་ལ་སྐྱེ་སྲིད་གསུམ་བླངས་ནས་སུམ་ཅུ་
རྩ་གསུམ་པའི་སྔོན་དུས་ཀྱི་སྲིད་པའི་རྟེན་ལ་མྱང་འདས་མངོན་དུ་བྱེད་པའི་ས་
རྒྱུན་ཞུགས་རིགས་སྐྱེ་ཡང་ཡོད། འཛམ་བུ་གླིང་པའི་རྟེན་ལ་སྐྱེ་སྲིད་གསུམ་
བླངས་ནས་ལུས་འཕགས་པོའི་སྔོན་དུས་ཀྱི་སྲིད་པའི་རྟེན་ལ་མྱང་འདས་་་་་
མངོན་དུ་བྱེད་པའི་རྒྱུན་ཞུགས་རིགས་སྐྱེ་ཡང་ཡོད་པའི་ཕྱིར། རྟགས་གཉིས་
ཀ་གྲུབ་སྟེ། མཛོད་འགྲེལ་ལས། རིགས་ནས་རིགས་སུ་སྐྱེ་བ་ནི་རྣམ་པ་གཉིས་
ཏེ། ལྷའི་རིགས་ནས་རིགས་སུ་སྐྱེ་བ་ནི་ལྷ་དག་གི་ནང་དུ་རིགས་གཉིས་སམ་
གསུམ་དུ་འཁོར་ནས་ལྷའི་རིགས་དེའམ་གཞན་དུ་ཡོངས་སུ་མྱ་ངན་ལས་་་་་
297

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
འདའོ། །མིའི་རིགས་ནས་རིགས་སུ་སྐྱེ་བ་ནི་མི་དག་གི་ནང་དུ་རིགས་གཉིས་
སམ་གསུམ་དུ་འཁོར་ནས་གླིང་དེའམ་གཞན་དུ་ཡོངས་སུ་མྱ་ངན་ལས་་་་་་
འདའ་བ་གང་ཡིན་པའོ། །ཞེས་གསུངས་པའི་ཕྱིར་ན་མ་ཁྱབ་སྟེ། རྒྱལ་ཆེན་
རིགས་བཞིའི་རྟེན་ལ་སྐྱེ་སྲིད་གསུམ་བླངས་ནས་རྟེན་དེ་ལ་མྱང་འདས་་་་ཡ་
མངོན་དུ་བྱེད་པ་དང་། དེར་སྐྱེ་སྲིད་གཉིས་བླངས་ནས་སུམ་ཅུ་རྩ་གསུམ་
པའི་སྔོན་དུས་ཀྱི་སྲིད་པའི་རྟེན་ལ་མྱང་འདས་མངོན་དུ་བྱེད་པའི་ལྷའི་་་་་
རིགས་ནས་རིགས་སྐྱེ་ཡོད་པ་ལུང་དང་པོའི་དོན་དང་། འཛམ་བུ་གླིང་པའི་
རྟེན་ལ་སྐྱེ་སྲིད་གསུམ་བླངས་ནས་རྟེན་དེ་ལ་མྱང་འདས་མངོན་དུ་བྱེད་པ་་་་
དང་། དེར་སྐྱེ་སྲིད་གཉིས་བླངས་ནས་ལུས་འཕགས་པོའི་སྔོན་དུས་ཀྱི་སྲིད་
པའི་རྟེན་ལ་མྱང་འདས་མངོན་དུ་བྱེད་པའི་རྒྱུན་ཞུགས་མིའི་རིགས་ནས་་་་་་
རིགས་སྐྱེ་ཡོད་པ་ལུང་གཉིས་པའི་དོན་ཡིན་པའི་ཕྱིར། གཞན་ཡང་། ལམ་
རྗེས་ཤེས་ལ་གནས་པའི་རྒྱུན་ཞུགས་རིགས་སྐྱེ་ཡོད་པར་ཐལ། དེ་དང་རྒྱུན་
ཞུགས་འབྲས་གནས་ཙམ་པོ་པའི་གཞི་མཐུན་ཡོད་པའི་ཕྱིར། འདོད་ན། དེ་
ཆོས་ཅན། འདོད་ཉོན་གསུམ་པ་སྤངས་པར་ཐལ། རྒྱུན་ཞུགས་རིགས་སྐྱེ་ཡིན་
པའི་ཕྱིར། ཁྱབ་པ་ཁས། འདོད་ན། ལམ་རྗེས་ཤེས་ལ་གནས་པའི་ཕྱིར་མི་འོང་
གིས་འདོད་ཉོན་དགུ་པ་སྤངས་པར་ཐལ་ལོ། །འདོད་ན་དངོས། གཞན་ཡང་།
མཛོད་འགྲེལ་ལས། སྔོན་རྣམ་པ་གསུམ་དང་བཞི་སྤངས་པའམ། བདུན་དང་
བརྒྱད་སྤངས་པ་འབྲས་བུ་ཐོབ་པ་ནི་ཇི་སྲིད་དུ་འབྲས་བུ་ཁྱད་པར་ཅན་གྱི་ས་
ལམ་མངོན་དུ་མ་བྱས་པ་དེ་སྲིད་དུ་རིགས་ནས་རིགས་སུ་སྐྱེ་བའམ་བར་ཆད་
298

དགེ་འདུན་ཉི་ཤུའི་མཐའ་དཔྱོད།
གཅིག་པ་མ་ཡིན་ནོ། །ཞེས་གསུངས་པ་མི་འཐད་པར་ཐལ། རྒྱུན་ཞུགས་
རིགས་སྐྱེ་ཡིན་ན། འབྲས་བུ་ཁྱད་པར་ཅན་གྱི་ལམ་མངོན་དུ་བྱས་པས་མ་
ཁྱབ་པའི་ཕྱིར་ཏེ། དེ་དང་རྒྱུན་ཞུགས་ཙམ་པོ་པའི་གཞི་མཐུན་ཡོད་པའི་ཕྱིར།
ཁོ་ན་རེ། འདོད་ཉོན་བཞི་པ་སྤངས། ལྔ་པ་མ་སྤངས་པའི་རྒྱུན་ཞུགས་རིགས་
སྐྱེ་ཆོས་ཅན། རྒྱུན་ཞུགས་འབྲས་གནས་ཁྱད་པར་ཅན་ཡིན་པར་ཐལ། རྒྱུན་
ཞུགས་རིགས་སྐྱེ་ཡིན་པའི་ཕྱིར། ཁྱབ་པ་ཁས། འདོད་ན། ཁྱོད་ཀྱིས་ཉན་ཐོས་
ཀྱི་སྒོམ་ལམ་བར་ཆད་མེད་ལམ་ཐོབ་པར་ཐལ་ལོ། །འདོད་ན། དེ་འདོད་ཉོན་
ལྔ་པའི་བར་ཆད་མེད་ལམ་ལ་གནས་པར་ཐལ། འདོད་པ་གང་ཞིག དེས་
འདོད་ཉོན་དགུ་པ་སྤངས་པའི་ཕྱིར། འདོད་ན། དེ་ཚེ་དེ་ལ་འདོད་ཉོན་ལྔ་པ་
སྤོང་ངེས་སུ་ཐལ་ལོ། །འདོད་ན། ཚེ་དེ་ལ་འདོད་ཉོན་དྲུག་པ་སྤོང་ངེས་སུ་
ཐལ། འདོད་པ་གང་ཞིག ཚེ་དེ་ལ་འདོད་ཉོན་ལྔ་པ་སྤོང་ནུས་སུ་མཐོང་ན་
འབྲས་བུ་གསར་དུ་ཐོབ་པ་ཡོད་པར་ཤེས་ནས་ཚེ་དེ་ལ་འདོད་ཉོན་དྲུག་པ་་་
ཡང་ངེས་པར་སྤོང་བའི་ཕྱིར་ཏེ། མཛོད་འགྲེལ་ལས། ཅིའི་ཕྱིར་རྣམ་པ་ལྔ་
སྤང་བའི་ཕྱིར་མ་ཡིན་ཞེ་ན། དེ་སྤངས་ན་དྲུག་པའང་གདོན་མི་ཟ་བར་སྤོང་
བའི་ཕྱིར་ཏེ། དེའི་རྣམ་པ་གཅིག་གིས་ནི་བར་ཆད་གཅིག་པ་བཞིན་དུ་འབྲས་
བུ་ལ་གེགས་བྱ་བར་མི་ནུས་ཏེ་ཁམས་ལས་མི་འདའ་བའི་ཕྱིར་རོ། །ཞེས་
གསུངས་པའི་ཕྱིར། གོང་དུ་འདོད་ན། ཚེ་དེ་ལ་ཕྱིར་འོང་གི་འབྲས་བུ་མངོན་
དུ་བྱེད་ངེས་སུ་ཐལ་ལོ། །འདོད་ན། རྒྱུན་ཞུགས་རིགས་སྐྱེ་མ་ཡིན་པར་ཐལ་ལོ།
ཟེར་ན། རྒྱུན་ཞུགས་ཀྱི་འབྲས་བུ་ཐོབ་རྗེས་སུ་འཇིག་རྟེན་ལས་འདས་པའི་
299

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
སྒོམ་ལམ་བར་ཆད་མེད་ལམ་མ་ཐོབ་པར་འཇིག་རྟེན་པའི་སྒོམ་ལམ་བར་་་་་
ཆད་མེད་ལམ་ལ་གནས་པའི་འབྲས་བུ་རིམ་གྱིས་པའི་རྒྱུན་ཞུགས་འབྲས་
གནས་ཁྱད་པར་ཅན་དེ་ཆོས་ཅན། སྒོམ་ལམ་བར་ཆད་མེད་ལམ་ཐོབ་པར་
ཐལ༑ རྒྱུན་ཞུགས་འབྲས་གནས་ཁྱད་པར་ཅན་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། དེ་ཡོད་པའི་ཕྱིར། འདོད་ན། དེ་ཆོས་ཅན། འཇིག་རྟེན་ལས་
འདས་པའི་སྒོམ་ལམ་བར་ཆད་མེད་ལམ་ཐོབ་པར་ཐལ་ལོ། །གཞན་ཡང་།
འདོད་ཉོན་བཞི་པ་སྤངས་པའི་རྒྱུན་ཞུགས་རིགས་སྐྱེ་དང་རྒྱུན་ཞུགས་འབྲས་
གནས་ཁྱད་པར་ཅན་གྱི་གཞི་མཐུན་ཡོད་པར་ཐལ། འདོད་ཉོན་བཞི་པའི་ས་
བོན་གྱི་དངོས་གཉེན་ལ་གནས་པའི་རྒྱུན་ཞུགས་རིགས་སྐྱེ་ཡོད་པའི་ཕྱིར་ཏེ།
དེའི་ས་བོན་མ་སྤངས་པའི་དེ་ཡོད་པའི་ཕྱིར་ཏེ། འདོད་ཉོན་ལྔ་པའི་ས་བོན་
མ་སྤངས་པའི་དེ་ཡོད་པའི་ཕྱིར་ཏེ། འདོད་ཉོན་དྲུག་པའི་ས་བོན་མ་སྤངས་
པའི་ཕྱིར་འོང་ཡོད་པའི་ཕྱིར་ཏེ། འདོད་ཉོན་དགུ་པའི་ས་བོན་མ་སྤངས་པའི་
ཕྱིར་མི་འོང་ཡོད་པའི་ཕྱིར། ཁོ་ན་རེ། རྒྱུན་ཞུགས་འབྲས་གནས་གང་ཞིག་
རང་དང་རྒྱུད་གཅིག་ཏུ་གྱུར་པའི་རྒྱུན་ཞུགས་ཀྱི་འབྲས་བུ་གསར་དུ་ཐོབ་་་་
པའི་གང་ཟག་གིས་དང་པོར་ལས་ཉོན་གྱིས་སྐྱེ་སྲིད་གཉིས་ལེན་པར་ངེས་་་་་
ཤིང་བཞི་མི་ལེན་པར་ངེས་པ་དེ། རྒྱུན་ཞུགས་རིགས་ནས་རིགས་སྐྱེའི་མཚན་
ཉིད་ཟེར་ན། རྒྱུན་ཞུགས་རིགས་སྐྱེའི་རྟོགས་པ་སྔོན་དུ་སོང་བའི་རྒྱུན་ཞུགས་
ཀྱི་འབྲས་བུ་ཐོབ་རྗེས་སུ་འདོད་པར་རིགས་མཐུན་གྱི་སྐྱེ་སྲིད་གཉིས་བླངས་་་
ཟིན་པའི་རྒྱུན་ཞུགས་དེ། རྒྱུན་ཞུགས་རིགས་སྐྱེ་ཡིན་པར་ཐལ། དམ་བཅའ་
300

དགེ་འདུན་ཉི་ཤུའི་མཐའ་དཔྱོད་
འཐད་པའི་ཕྱིར། འདོད་ན། དེ་དང་རྒྱུད་གཅིག་ཏུ་གྱུར་པའི་རྒྱུན་ཞུགས་
ཡིན་ན། རྒྱུན་ཞུགས་རིགས་སྐྱེ་ཡིན་དགོས་པར་ཐལ་ལོ། །འདོད་ན། འདོད་
ཉོན་ལྔ་པ་སྤངས་པའི་རྒྱུན་ཞུགས་རིགས་སྐྱེ་ཡོད་པར་ཐལ་ལོ། །འདོད་མི་
ནུས་ཏེ། མཛོད་ལས། རྣམ་གསུམ་རྣམ་བཞི་ལས་གྲོལ་བ། །ཞེས་གསུངས་པའི་
རྒྱུན་ཞུགས་ཞུགས་པ་བཤད་པ།
༈ རང་ལུགས་ལ། རྒྱུན་ཞུགས་ཞུགས་པ་བཤད་པ། རྒྱུན་ཞུགས་འབྲས་
གནས་བཤད་པ་གཉིས། དང་པོ་ལ་མཚན་ཉིད། དབྱེ་བ། ས་མཚམས་དང་
གསུམ། དང་པོ་ནི། ཞུགས་པ་བཞིའི་ནང་ཚན་གང་ཞིག མཐོང་སྤང་ཀུན་
སྦྱོར་གསུམ་སྤངས་པས་རབ་ཏུ་ཕྱེ་བའི་རིགས་སུ་གནས་པའི་དགེ་སྦྱོང་ཚུལ་་་་
གྱི་འབྲས་བུ་ཐོབ་ཕྱིར་དུ་བརྩོན་བཞིན་པའི་སྦྱོར་བ་རྒྱུན་ཆགས་ལ་གནས་་་་་
པའི་གང་ཟག རྒྱུན་ཞུགས་ཞུགས་པའི་མཚན་ཉིད། གཉིས་པ་དེ་ལ་དབང་
པོའི་སྒོ་ནས་རྒྱུན་ཞུགས་ཞུགས་པ་དབང་རྟུལ་དད་པའི་རྗེས་འབྲང་དང་། དེ་
དབང་རྣོན་ཆོས་ཀྱི་རྗེས་འབྲང་གཉིས་ཡོད་དེ། མཛོད་ལས། དབང་པོ་རྣོ་
རྟུལ་དེ་དག་ཏུ། །དད་དང་ཆོས་ཀྱི་རྗེས་འབྲང་བ། །ཞེས་གསུངས་པའི་ཕྱིར།
གཞན་གྱིས་བསྟན་པའི་རྗེས་སུ་འབྲངས་ཏེ་བདེན་པ་མངོན་སུམ་དུ་རྟོགས་་་
པའི་ཕྱིར་དུ་བརྩོན་པའི་རྒྱུན་ཞུགས་ཞུགས་པ་དབང་པོ་རྟུལ་པོ་དེ་དང་པོ་་་་
དང་། རང་ཉིད་ཀྱིས་གསུང་རབ་ཀྱི་རྗེས་སུ་འབྲངས་ཏེ་བདེན་པའི་དོན་
མངོན་སུམ་དུ་རྟོགས་པར་ནུས་པའི་རྒྱུན་ཞུགས་ཞུགས་པ་དབང་རྣོན་དེ་་་་

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཉིས་པ་ཡིན་ཏེ། ཀུན་བཏུས་ལས། དད་པའི་རྗེས་སུ་འབྲང་བ་གང་ཞེ་ན།།
གང་ཚོགས་བསགས་པ་དབང་པོ་རྟུལ་པོ་ཕ་རོལ་གྱིས་བསྟན་པའི་རྗེས་སུ་་་་་
འབྲངས་ནས་བདེན་པ་མངོན་པར་རྟོགས་པར་བྱ་བའི་ཕྱིར་སྦྱོར་བའོ། །ཆོས་
ཀྱི་རྗེས་སུ་འབྲང་བ་གང་ཞེ་ན། གང་ཚོགས་བསགས་པ་དབང་པོ་རྣོན་པོ་
བདག་ཉིད་ཀྱིས་བདེན་པའི་དབང་དུ་བྱས་པའི་ཆོས་ཀྱི་རྗེས་སུ་འབྲངས་་་་་
ནས་བདེན་པ་མངོན་པར་རྟོགས་པར་བྱ་བའི་ཕྱིར་སྦྱོར་བའོ། །ཞེས་གསུངས་
པའི་ཕྱིར། སྤང་བྱ་སྤོང་ཚུལ་གྱི་སྒོ་ནས་དབྱེ་ན། སྤང་བྱ་ཅིག་ཅར་བ་དང་།
དམ །
སྤང་བྱ་རིམ་གྱིས་པ་གཉིས། རྒྱུན་ཞུགས་ཞུགས་པ་གང་ཞིག ཁམས་གསུམ་གྱི་
སྒོམ་སྤང་ཉོན་མོངས་ཆུང་ངུའི་ཆུང་ངུ་དགུ་ཅིག་ཅར་དུ་སྤོང་བའི་རིགས་་་་་
ཅན༑ སྤང་བྱ་ཅིག་ཅར་བའི་རྒྱུན་ཞུགས་ཞུགས་པའི་མཚན་ཉིད། དེ་གང་
ཞིག དེ་དགུ་རིམ་ཅན་དུ་སྤོང་བའི་རིགས་ཅན་དེ། སྤང་བྱ་རིམ་གྱིས་པའི་
རྒྱུན་ཞུགས་ཞུགས་པའི་མཚན་ཉིད། དེ་ལ་ཡང་སྤང་བྱའི་སྒོ་ནས་འདོད་ཉོན་
དང་པོ་ཙམ་ཡང་མ་སྤངས་པའི་རྒྱུན་ཞུགས་ཞུགས་པ་ནས་དེ་ལྔ་པ་སྤངས་་་་
པའི་དེའི་བར་དྲུག་ཡོད། དེ་ཡིན་ན། འདོད་ཉོན་དྲུག་པ་མ་སྤངས་པས་ཁྱབ་
སྟེ། མཛོད་ལས། སྒོམ་པས་སྤང་བྱ་མ་སྤངས་ན། །འབྲས་བུ་དང་པོ་ལ་ཞུགས་
པ༑ །རྣམ་ལྔའི་བར་བཅོམ་གཉིས་པ་ལ། །ཞེས་གསུངས་པའི་ཕྱིར། སྐྱེ་བ་ལེན་
ཚུལ་གྱི་སྒོ་ནས་འདོད་པར་ལས་ཉོན་གྱིས་སྐྱེ་བ་གཅིག་ཀྱང་མི་ལེན་པའི་རྒྱུན་
ཞུགས་ཞུགས་པ་ནས། འདོད་པར་ལས་ཉོན་གྱིས་སྐྱེ་བ་བདུན་ལེན་པའི་བར་
ཡོད། དང་པོ་ནི། རྒྱུན་ཞུགས་མཐོང་ཆོས་ཞིའི་འབྲས་བུ་མངོན་དུ་བྱེད་པར་
302

དགེ་འདུན་ཉི་ཤུའི་མཐའ་དཔྱོད། །
ངེས་པའི་རྒྱུན་ཞུགས་ཞུགས་པ་ལྟ་བུ། གཉིས་པ་ནི། ངེས་པའི་རྒྱུན་ཞུགས་
སྲིད་པ་ལན་བདུན་པའི་འབྲས་བུ་མངོན་དུ་བྱེད་པར་ངེས་པའི་རྒྱུན་ཞུགས་་་་
ཞུགས་པ་ལྟ་བུ། གསུམ་པ་ས་མཚམས་སྦྱོར་ལམ་སྟན་གཅིག་ནས་ལམ་རྗེས་
བཟོད་ཀྱི་བར་ན་ཡོདདོ། ན ་ངོ་མ་
རྒྱུན་ཞུགས་འབྲས་གནས་བཤད་པ།
གཉིས་པ་འབྲས་གནས་བཤད་པ་ལ། མཚན་ཉིད། དབྱེ་བ། ས་མཚམས།
སྒྲ་བཤད་པའོ། །དང་པོ་ནི། འབྲས་གནས་བཞིའི་ནང་ཚན་གང་ཞིག མཐོང་
སྤང་ཀུན་སྦྱོར་གསུམ་སྤངས་པས་རབ་ཏུ་ཕྱེ་བའི་རིགས་སུ་གནས་པའི་དགེ་་་
སྦྱོང་ཚུལ་གྱི་འབྲས་བུ་ལ་གནས་པའི་འཕགས་པ་དེ། རྒྱུན་ཞུགས་ཀྱི་མཚན་
ཉིད། མཐོང་སྤང་ཀུན་སྦྱོར་གསུམ་སྤངས་པའི་ཆ་ནས་རྒྱུན་ཞུགས་ཀྱི་འབྲས་
བུར་འཇོག་པའི་རྒྱུ་མཚན་ཡོད་དེ། མདོ་ལས། ཀུན་ཏུ་སྦྱོར་བ་གསུམ་སྤངས་
ནས་རྒྱུན་དུ་ཞུགས་པའི་འབྲས་བུ་མངོན་དུ་བྱས་སོ། །ཞེས་གསུངས་པས་དེ་
གསུམ་ཐར་པ་ཐོབ་པའི་གེགས་ཀྱི་གཙོ་བོ་ཡིན་པས་དེ་ལྟར་བཞག་པའི་ཕྱིར།
འོ་ན་མཐོང་སྤང་ཀུན་སྦྱོར་གསུམ་དེ་གང་། དེས་ཐར་པ་ཐོབ་པ་ལ་གེགས་
བྱེད་པའི་ཚུལ་ཇི་ལྟ་བུ་ཞེ་ན། དེ་གསུམ་བཞག་ཏུ་ཡོད་དེ། འཇིག་ལྟ་ཀུན་
བཏགས། ཚུལ་ཁྲིམས་དང་བརྟུལ་ཞུགས་མཆོག་འཛིན། ཐེ་ཚོམ་ཉོན་མོངས་
ཅན་རྣམས་སུ་ཡོད་པའི་ཕྱིར། དེ་གསུམ་གྱིས་དེ་ལ་གེགས་བྱེད་པའི་ཚུལ་ཡོད་
དེ། དང་པོ་དེས་བདག་ཆད་ཀྱིས་རོགས་པའི་འཇིགས་པས་དྲངས་པའི་སྒོ་
ནས་ཐར་པ་འཐོབ་པ་ལ་གེགས་བྱེད། གཉིས་པས་ལམ་ནོར་བར་འཁྲིད་པའི་
303

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སྒོ་ནས་ཐར་པ་འཐོབ་པ་ལ་གེགས་བྱེད། གསུམ་པས་ལམ་རྣམ་དག་རྙེད་ཀྱང་
ཐེ་ཚོམ་སྐྱེ་བའི་སྒོ་ནས་དེ་ལ་གེགས་བྱེད་པའི་ཕྱིར་ཏེ། མཛོད་ལས། འགྲོ་མི་
འདོད་དང་ལམ་ནོར་དང་། །ལམ་ལ་ཐེ་ཚོམ་དེ་སྙེད་ཅིག །ཐར་པར་བགྲོད་ལ་
གེགས་བྱེད་པ། །དེ་ཡི་ཕྱིར་ན་གསུམ་བསྟན་ཏོ། །ཞེས་གསུངས་པའི་ཕྱིར།
གཉིས་པ་ལ་དབང་པོའི་སྒོ་ནས། སྤང་བྱ་སྤོང་ཚུལ་གྱི་སྒོ་ནས། སྦྱོར་བའི་སྒོ་
ནས། སྤངས་པའི་སྒོ་ནས། རྟོགས་པའི་སྒོ་ནས། སྐྱེ་བ་ལེན་ཚུལ་གྱི་སྒོ་ནས་
དབྱེ་བ་དང་དྲུག་ལས། དང་པོ་ནི། དེ་ལ་རྒྱུན་ཞུགས་དད་མོས་པ་དང་།
མཐོང་ཐོབ་པ་གཉིས་ཡོད། རྒྱུན་ཞུགས་འབྲས་གནས་གང་ཞིག རྒྱུན་ཞུགས་
ཞུགས་པ་དབང་རྟུལ་དད་པའི་རྗེས་འབྲང་གི་རྟོགས་པ་སྔོན་དུ་སོང་བ། དང་
པོའི་མཚན་ཉིད། དེ་གང་ཞིག རྒྱུན་ཞུགས་ཞུགས་པ་ཆོས་ཀྱི་རྗེས་འབྲང་གི་
རྟོགས་པ་སྔོན་དུ་སོང་བ་གཉིས་པའི་མཚན་ཉིད་ཡིན་ཏེ། མཛོད་ལས། དེ་ཚེ་
དབང་པོ་རྣོ་རྟུལ་དག །དད་པས་མོས་དང་མཐོང་བས་ཐོག །ཅེས་དང་། ཀུན་
བཏུས་ལས། དད་པས་མོས་པ་གང་ཞེ་ན། དད་པའི་རྗེས་སུ་འབྲང་བའི་གང་
ཟག་གང་འབྲས་བུའི་དུས་ནའོ། །མཐོང་བས་ཐོབ་པ་གང་ཞེ་ན། ཆོས་ཀྱི་རྗེས་
སུ་འབྲང་བའི་གང་ཟག་གང་འབྲས་བུའི་དུས་ནའོ། །ཞེས་གསུངས་པའི་ཕྱིར། །
སྤང་བྱ་ཅིག་ཅར་པའི་རྒྱུན་ཞུགས་ཞུགས་གནས་བཤད་པ།
གཉིས་པ་ལ་སྤང་བྱ་ཅིག་ཅར་པའི་རྒྱུན་ཞུགས་ཞུགས་གནས་བཤད་པ་་་
དང་། སྤང་བྱ་རིམ་གྱིས་པའི་རྒྱུན་ཞུགས་ཞུགས་གནས་བཤད་པ་གཉིས།
དང་པོ་ལ། མཚན་ཉིད། དབྱེ་བ་གཉིས། དང་པོ་ནི། རྒྱུན་ཞུགས་འབྲས་གནས་
304

དགེ་འདུན་ཉི་ཤུའི་མཐའ་དཔྱོད།
གང་ཞིག་ཁམས་གསུམ་གྱི་སྒོམ་སྤང་ཉོན་མོངས་ཆུང་ངུའི་ཆུང་ངུ་དགུ་་་་་
གཅིག་ཅར་དུ་སྤོང་བའི་རིགས་ཅན་དེའི་མཚན་ཉིད། གཉིས་པ་དེ་ལ་དབྱེ་ན།
སྤང་བྱ་ཅིག་ཅར་བའི་རྒྱུན་ཞུགས་འབྲས་གནས་ཙམ་པོ་པ་དང་། དེ་ཁྱད་
པར་ཅན་གཉིས་ཡོད། དང་པོ་ནི་ལམ་རྗེས་ཤེས་ལ་གནས་པའི་སྤང་བྱ་ཅིག་
ཅར་བའི་རྒྱུན་ཞུགས་འབྲས་གནས་ལྟ་བུ། གཉིས་པ་དང་སྤང་བྱ་ཅིག་ཅར་
པའི་དགྲ་བཅོམ་ཞུགས་པ་དོན་གཅིག 
སྤང་བྱ་ཅིག་ཅར་བའི་རྣམ་གཞག་
བཤད་པ་ལ། བཤད་བྱའི་ལུང་འགོད་པ་དང་། ལུང་གི་དོན་བཤད་པ་གཉིས།
དང་པོ་ནི། ཀུན་བཏུས་ལས། ཅིག་ཅར་ངེས་པར་འབྱིན་པ་ནི་གང་བདེན་པ་
རྣམས་མངོན་པར་རྟོགས་པར་བྱས་ནས་མི་ལྕོགས་མེད་པ་ལ་བརྟེན་ཏེ་་་་་་
འཇིག་རྟེན་ལས་འདས་པའི་ལམ་གྱིས་ཁམས་གསུམ་ན་སྤྱོད་པའི་ཉོན་མོངས་
པ་རྣམས་རྣམ་པས་ཅིག་ཅར་དུ་སྤོང་སྟེ། འདི་ནི་རྒྱུན་དུ་ཞུགས་པའི་འབྲས་
བུ་དང་དགྲ་བཅོམ་པའི་འབྲས་བུ་དང་འབྲས་བུ་གཉིས་ལ་གདགས་སོ
། །ཕལ་
ཆེར་ནི་མཐོང་བའི་ཆོས་སམ་འཆི་བའི་དུས་ཀྱི་ཚེ་ཀུན་ཤེས་པ་འཐོབ་པར་་་་་
བྱེད་དོ། །གལ་ཏེ་མི་བྱེད་ན་ཡང་སྨོན་ལམ་གྱི་སྟོབས་ཅན་ཡིན་ཏེ། སྨོན་ལམ་
གྱི་དབང་གིས་འདོད་པའི་ཁམས་ཉིད་དུ་སྐྱེས་ཏེ་སངས་རྒྱས་འབྱུང་བ་མེད་
ན་རང་རྒྱལ་བར་འགྱུར་རོ། །ཞེས་གསུངས། གཉིས་པ་ལ། སྤང་བྱ་ཅིག་ཅར་
པའི་ཉན་ཐོས་ཀྱིས་ཁམས་གསུམ་གྱི་སྒོམ་སྤང་ཉོན་མོངས་དགུ་པོ་དེ་དུས་་་་་
ནམ་གྱི་ཚེ་སྤོང་ཞེ་ན། དེས་དེ་དགུ་པོ་མཐོང་ལམ་ཐོབ་རྗེས་སུ་སྤོང་བ་ཡིན་ཏེ།
དེས་དེའི་སྔ་རོལ་ཏུ་དེ་སྤོང་མི་ནུས་པའི་ཕྱིར་ཏེ། དེའི་སྔ་རོལ་ཏུ་སྲིད་ཉོན་
305

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
དགུ་པ་སྤོང་མི་ནུས་པའི་ཕྱིར། དེ་ནི་ཅིག་ཅར། ཞེས་པ་ནས་མངོན་པར་
རྟོགས་པར་བྱས་ནས། ཞེས་པའི་བར་གྱིས་འཆད། ས་གང་ལ་བརྟེན་ནས་
སྤོང་ཞེ་ན་དེས་དེ་དགུ་བསམ་གཏན་དང་པོའི་ཉེར་བསྡོགས་མི་ལྕོགས་མེད་
པ་ལ་བརྟེན་ནས་སྤོང་བ་ཡིན་ཏེ། དེ་དང་བསམ་གཏན་དང་པོའི་དངོས་
གཞིའི་སེམས་གང་རུང་ལ་བརྟེན་ནས་སྤོང་། ཕྱི་མ་ལ་བརྟེན་ནས་མི་སྤོང་
བའི་ཕྱིར། ཕྱི་མ་གྲུབ་སྟེ། དེས་བསམ་གཏན་དང་པོའི་དངོས་གཞིའི་སྙོམས་
འཇུག་ཐོབ་པ་ལ་འདོད་པ་ལ་འདོད་ཆགས་དང་བྲལ་བ་སྔོན་དུ་འགྲོ་དགོས་་
པའི་ཕྱིར། དེ་ནི་མི་ལྕོགས་མེད་པ་ལ་བརྟེན་ནས། ཞེས་པས་འཆད། ལམ་གང་
ལ་བརྟེན་ནས་སྤོང་ན། འདས་ལམ་ལ་བརྟེན་ནས་སྤོང་སྟེ། དེ་དང་འཇིག་
རྟེན་པའི་ལམ་གང་རུང་ལ་བརྟེན་ནས་སྤོང་། ཕྱི་མ་ལ་བརྟེན་ནས་མི་སྤོང་
བའི་ཕྱིར་ཏེ། དེ་ལ་བརྟེན་ནས་སྲིད་ཉོན་དགུ་པ་སྤོང་མི་ནུས་པའི་ཕྱིར། དེ་ནི་
འཇིག་རྟེན་ལས་འདས་པའི་ལམ་གྱིས། ཞེས་པས་འཆད། ཚུལ་ཇི་ལྟར་དུ་
སྤོང་ཞེ་ན། དེས་དེ་དགུ་སྤོང་ཚུལ་ཡོད་དེ། ཁམས་གསུམ་གྱི་སྒོམ་སྤང་ཉོན་
མོངས་ཆེན་པོའི་ཆེན་པོ་དགུ་ཅིག་ཅར་དུ་སྤོང་བ་ནས། དེ་ཆུང་ངུའི་ཆུང་ངུ་
དགུ་ཅིག་ཅར་དུ་སྤོང་བའི་ཕྱིར། དེ་ནི་ཁམས་གསུམ་ན་སྤྱོད་པའི་ཉོན་མོངས་
པ་རྣམས་རྣམ་པས་ཅིག་ཅར་དུ་སྤོང་སྟེ། ཞེས་པས་འཆད། དེ་ཞུགས་གནས་
གང་ལ་བཞག་པ་ཡོད་དེ། དེ་ཞུགས་གནས་ཐོག་མཐའ་གཉིས་ལ་ཡོད་ཅིང་
བར་པ་གཉིས་ལ་མི་འཇོག་པའི་ཕྱིར། དེ་ནི་འདི་ནི་ཞེས་པ་ནས་གདགས་སོ། །
ཞེས་པའི་བར་གྱིས་འཆད། འབྲས་བུ་མངོན་དུ་བྱེད་ཚུལ་ཡོད་དེ། དེ་ཕལ་ཚེ་
306

དགེ་འདུན་ཉི་ཤུའི་མཐའ་དཔྱོད།
བས་མཐོང་ལམ་ཐོབ་པའི་ཚེ་དེ་ལ་མྱང་འདས་མངོན་དུ་བྱེད། དེ་ལ་མ་བྱས་
ན་འདོད་པའི་བར་སྲིད་ཀྱི་རྟེན་ལ་བྱེད། དེ་ལ་མ་བྱས་ན་འདོད་པའི་སྐྱེ་སྲིད་
དུ་སྐྱེ་བ་བླངས་ནས་སངས་རྒྱས་དང་ཕྲད་ན་དེའི་ཉན་ཐོས་དང་། མ་ཕྲད་ན་
རང་རྒྱལ་གྱི་འབྲས་བུ་མངོན་དུ་བྱེད། དེ་ནི་ཕལ་ཆེར། ཞེས་སོགས་ཀྱིས་
འཆད། དེ་ཡང་ཕལ་ཆེར། ཞེས་སོགས་ཀྱིས་སྤང་བྱ་ཅིག་ཅར་པའི་རྒྱུན་
ཞུགས་མཐོང་ཆོས་ཞི་བསྟན། འཆི་བའི་དུས་ཀྱི་ཚེ། ཞེས་སོགས་ཀྱིས་དེ་བར་
འདའ་བ་དེ་བསྟན་ཏོ
།། བག་
སྤང་བྱ་རིམ་ཅན་པའི་རྒྱུན་ཞུགས་ཞུགས་གནས་བཤད་པ།
གཉིས་པ་ནི། རྒྱུན་ཞུགས་འབྲས་གནས་གང་ཞིག ས་དགུའི་སྒོམ་སྤང་
ཉོན་མོངས་ཆུང་ངུའི་ཆུང་དུ་དགུ་རིམ་ཅན་དུ་སྤོང་བའི་རིགས་ཅན། སྤང་བྱ་
རིམ་གྱིས་པའི་རྒྱུན་ཞུགས་ཀྱི་མཚན་ཉིད། གསུམ་པ་ལ། རྒྱུན་ཞུགས་འབྲས་
གནས་ཙམ་པོ་པ་དང་། ཁྱད་པར་ཅན་གཉིས། རྒྱུན་ཞུགས་འབྲས་གནས་
གང་ཞིག རང་གི་གོང་མའི་འབྲས་བུ་ལ་མ་ཞུགས་པས་རབ་ཏུ་ཕྱེ་བ། དང་
པོའི་མཚན་ཉིད། དེ་གང་ཞིག དེ་ལ་ཞུགས་པས་རབ་ཏུ་ཕྱེ་བ། གཉིས་པའི་
མཚན་ཉིད་ཡིན་ཏེ། མཛོད་ལས། འབྲས་ཐོབ་འབྲས་བུའི་ཁྱད་པར་གྱི། །ལམ་
ཐོབ་མེད་པས་དེ་ཡི་ཕྱིར། །འབྲས་གནས་ཁྱད་པར་བྱ་བའི་ཕྱིར། །མི་བརྩོན་པ་
ནི་ཞུགས་མ་ཡིན། །ཞེས་གསུངས་པའི་ཕྱིར། དང་པོ་ནི། ལམ་རྗེས་ཤེས་ལ་
གནས་པའི་རྒྱུན་ཞུགས་ལྟ་བུ། གཉིས་པ་ནི། རྒྱུན་ཞུགས་ཀྱི་འབྲས་བུ་ཐོབ་
རྗེས་སུ་འཇིག་རྟེན་པའི་བར་ཆད་མེད་ལམ་དང་འཇིག་རྟེན་ལས་འདས་་་་་
307

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པའི་བར་ཆད་མེད་ལམ་གང་རུང་ལ་གནས་པའི་རྒྱུན་ཞུགས་འབྲས་གནས་་་་
ལྟ་བུའོ། །བཞི་པ་ལ་སྤང་བྱ་རིམ་གྱིས་པའི་དབང་དུ་བྱས་པ་དང་། སྤང་བྱ་
ཅིག་ཅར་པའི་དབང་དུ་བྱས་པ་གཉིས་ལས། དང་པོ་ལ་འདོད་ཉོན་དང་པོ་
ཙམ་ཡང་མ་སྤངས་པའི་རྒྱུན་ཞུགས་དང་། དེ་དང་པོ་ཙམ་སྤངས་པ་ནས་
འདོད་ཉོན་ལྔ་པ་སྤངས་པའི་དེ་བར་དྲུག་ཡོད། དང་པོ་ནས་ཉན་ཐོས་སུ་
རིགས་ངེས་པའི་སྤང་བྱ་རིམ་གྱིས་པའི་རྒྱུན་ཞུགས་ཡིན་ན། འདོད་ཉོན་དྲུག་
པ་མ་སྤངས་པས་ཁྱབ་སྟེ། དེས་དེ་ནམ་སྤངས་པ་ནས་ཕྱིར་འོང་དུ་འགྱུར་
བའི་ཕྱིར། གཉིས་པ་ལ་གཉིས་ལས། འདོད་ཉོན་དང་པོ་ཙམ་ཡང་མ་སྤངས་
པའི་རྒྱུན་ཞུགས་དང་། དེ་དང་པོ་སྤུངས་པ་ནས། དེ་བརྒྱད་པ་དང་སྲིད་ཉོན་
བརྒྱད་པ་ཅིག་ཅར་དུ་སྤངས་པའི་བར་དགུ་ཡོད། ལྔ་པ་ལ་མཐོང་ལམ་པར་
གྱུར་པའི་རྒྱུན་ཞུགས་དང་། སྒོམ་ལམ་པར་གྱུར་པའི་རྒྱུན་ཞུགས་གཉིས་ཡོད།
དྲུག་པ་ལ། འདོད་པར་ལས་ཉོན་གྱིས་སྐྱེ་སྲིད་གཅིག་ཀྱང་མི་ལེན་པའི་རྒྱུན་
ཞུགས་དང་། དེར་སྐྱེ་བ་གཅིག་ལེན་ཀྱང་གཉིས་མི་ལེན་པའི་རྒྱུན་ཞུགས།
གཉིས་ལེན་ཀྱང་རིགས་མཐུན་གྱི་གཉིས་མི་ལེན་པའི་རྒྱུན་ཞུགས། རིགས་
མཐུན་གྱི་གཉིས་ལེན་ཀྱང་རིགས་མཐུན་གྱི་བཞི་མི་ལེན་པའི་རྒྱུན་ཞུགས།
རིགས་མཐུན་གྱི་བཞི་ལེན་ཀྱང་རིགས་མཐུན་གྱི་བདུན་མི་ལེན་པ་དང་།།
རིགས་མཐུན་གྱི་བདུན་ལེན་པ་དང་དྲུག་ལས། དང་པོ་ནི། རྒྱུན་ཞུགས་
མཐོང་ཆོས་ཞི་དང་། གཟུགས་སུ་ཉེར་འགྲོའི་ཕྱིར་མི་འོང་གི་འབྲས་བུ་མངོན་
དུ་བྱེད་པར་ངེས་པའི་རྒྱུན་ཞུགས་དང་གཟུགས་མེད་ཉེར་འགྲོའི་ཕྱིར་མི་་་་་
308

དགེ་འདུན་ཉི་ཤུའི་མཐའ་དཔྱོད། །
འོང་གི་འབྲས་བུ་མངོན་དུ་བྱེད་པར་ངེས་པའི་རྒྱུན་ཞུགས་ལྟ་བུ། དང་པོ་
རྒྱུན་ཞུགས་མཐོང་ཆོས་ཞི་ཡིན་ནི། འདོད་པར་ལས་ཉོན་གྱིས་སྐྱེ་བ་མི་ལེན་
པས་ཁྱབ་སྟེ། དེ་ཡིན་ན། ཚེ་དེ་ལ་དགྲ་བཅོམ་པའི་འབྲས་བུ་མངོན་དུ་བྱེད་
པར་ངེས་པས་ཁྱབ་པའི་ཕྱིར། ཕྱི་མ་གཉིས་པོ་གང་རུང་ཡིན་ན། འདོད་པར་
ལས་ཉོན་གྱིས་སྐྱེ་བ་མི་ལེན་པས་ཁྱབ་སྟེ། འདོད་པར་སྐྱེ་བ་གཉིས་རྒྱུད་དུ་
འཕགས་ཆོས་བརྟེན་པའི་འཕགས་པ་ཡིན་ན། འདོད་པརཚེ་ཡོངས་སུ་གྱུར་
པའི་འཕགས་པ་ཡིན་དགོས། འདོད་པར་ཚེ་ཡོངས་སུ་གྱུར་པའི་འཕགས་པ་
ཁམས་གོང་མར་སྐྱེ་བ་མི་ལེན་པའི་ཕྱིར་ཏེ། མཛོད་ལས། འདོད་པར་ཚེ་
ཡོངས་གྱུར་པའི་འཕགས། །ཁམས་གཞན་དུ་ནི་འགྲོ་བ་མེད། །ཅེས་གསུངས་
པའི་ཕྱིར། གཉིས་པ་ནི། ཕྱིར་འོང་འབྲས་གནས་ཁྱད་པར་ཅན་ཚེ་གཅིག་
བར་ཆད་གཅིག་པའི་འབྲས་བུ་མངོན་དུ་བྱེད་པར་ངེས་པའི་རྒྱུན་ཞུགས་ལྟ་
བུ། གསུམ་པ་ནི། འདོད་པར་རིགས་མཐུན་གྱི་སྐྱེ་བ་གཉིས་མི་ལེན་པའི་ཕྱིར་
འོང་གི་འབྲས་བུ་མངོན་དུ་བྱེད་པར་ངེས་པའི་རྒྱུན་ཞུགས་ལྟ་བུ། བཞི་པ་ནི་
རྒྱུན་ཞུགས་རིགས་སྐྱེ་ལྟ་བུ། ལྔ་པ་ནི། མ་ངེས་པའི་རྒྱུན་ཞུགས་སྲིད་པ་ལན་
བདུན་པ་པ་ལྟ་བུ། དྲུག་པ་ནི། ངེས་པའི་རྒྱུན་ཞུགས་སྲིད་པ་ལན་བདུན་པ་པ་
ལྟ་བུ། འདོད་ཉོན་དང་པོ་མ་སྤངས་པའི་རྒྱུན་ཞུགས་ཀྱི་འབྲས་བུ་ཐོབ་པའི་
རྒྱུན་ཞུགས་འབྲས་གནས་ཙམ་པོ་པ་གང་ཞིག སྔོན་སོ་སྐྱེའི་གནས་སྐབས་སུ་
འཕགས་ལམ་ཐོབ་ནས་ཀྱང་འདོད་པར་ལས་ཉོན་གྱིས་སྐྱེ་སྲིད་བཅུ་བཞི་་་་
དང་། བར་སྲིད་བཅུ་བཞི་སྟེ་སྲིད་པ་ཉེར་བརྒྱད་ལེན་པའི་ལས་བསགས་པའི་
309

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
རིགས་ཅན། རྒྱུན་ཞུགས་སྲིད་པ་ལན་བདུན་པ་པའི་མཚན་ཉིད། དབྱེ་ན།
ངེས་པའི་རྒྱུན་ཞུགས་སྲིད་པ་ལན་བདུན་པ་པ་དང་། མ་ངེས་པའི་རྒྱུན་
ཞུགས་སྲིད་པ་ལན་བདུན་པ་པ་གཉིས། རྒྱུན་ཞུགས་སྲིད་པ་ལན་བདུན་པ་པ་
གང་ཞིག འདོད་པར་ལས་ཉོན་གྱི་དབང་གིས་སྲིད་པ་ཉེར་བརྒྱད་ལེན་པར་
ངེས་པའི་རིགས་ཅན། དང་པོའི་མཚན་ཉིད། དབྱེ་ན། ལྷའི་རྟེན་ཅན་གྱི་དེ་
དང༌། མིའི་རྟེན་ཅན་གྱི་དེ་གཉིས་ཡོད། ངེས་པའི་རྒྱུན་ཞུགས་སྲིད་པ་ལན་
བདུན་པ་པ་གང་ཞིག ལྷའི་རྟེན་ལ་མྱང་འདས་མངོན་དུ་བྱེད་པའི་རིགས་
ཅན། དང་པོའི་མཚན་ཉིད་ཡིན་ཏེ། མཛོད་འགྲེལ་ལས། གང་ཞིག་ལྷ་དག་གི་
ནང་དུ་རྒྱུན་དུ་ཞུགས་པར་གྱུར་པ་དེ་ནི་དེ་ཁོ་ནར་འོངས་ནས་ཡོངས་སུ་མྱ་་་
ངན་ལས་འདའོ། །ཞེས་གསུངས་པའི་ཕྱིར། དབྱེ་ན། འདོད་ལྷ་རིགས་དྲུག་གི་
རྟེན་ཅན་གྱི་དེ་དྲུག་ཡོད། དེ་གང་ཞིག མིའི་རྟེན་ལ་དེ་མངོན་དུ་བྱེད་པའི་
རིགས་ཅན། གཉིས་པའི་མཚན་ཉིད་ཡིན་ཏེ། མཛོད་འགྲེལ་ལས། གང་ཞིག་
མི་དག་གི་ནང་དུ་རྒྱུན་དུ་ཞུགས་པར་གྱུར་པ་དེ་ན་དེ་ཁོ་ནར་འོངས་ནས་་་་་་
ཡོངས་སུ་མྱ་ངན་ལས་འདའ་ལ། ཞེས་གསུངས་པའི་ཕྱིར། དབྱེ་ན་གླིང་
བཞིའི་རྟེན་ཅན་གྱི་དེ་བཞི་ཡོད། འོ་ན་དེས་སྲིད་པ་ཉེར་བརྒྱད་ལེན་ན་སྲིད་
པ་ལན་བདུན་པར་བཤད་པ་དང་འགལ་ལོ་ཞེ་ན་མི་འགལ་ཏེ། བླང་བྱའི་
སྲིད་པ་དེ་རྣམས་བདུན་ཚན་དུ་འདྲ་བས་དེ་ལྟར་བརྗོད་པའི་ཕྱིར། དཔེར་ན།
འཇིག་རྟེན་གྱི་ཐ་སྙད་ལ་ཤིང་འགའ་ཞིག་ལ་འདབ་མ་བརྒྱ་ཕྲག་མང་པོ་ཡོད་
ཀྱང་ལོ་མ་རེ་རེ་ལ་འདབ་མ་བདུན་བདུན་ཡོད་པས་ན་ཤིང་ལོ་མ་བདུན་པ། །
310

དགེ་འདུན་ཉི་ཤུའི་མཐའ་དཔྱོད་
ཞེས་པ་དང་གསུང་རབ་ཀྱི་ཐ་སྙད་ལ་ཡང་རིག་པའི་གནས་བདུན་ལྔ་སུམ་ཅུ་
རྩེ་ལྔ་ལ་མཁས་པའི་དགེ་སློང་ལ་རིག་པའི་གནས་བདུན་ལ་མཁས་པའི་དགེ་
སློང་ཞེས་བཤད་པ་བཞིན་ཡིན་པའི་ཕྱིར། རིག་པའི་གནས་བདུན་ལྔ་སུམ་ཅུ་
རྩེ་ལྔ་ཡང་ཡོད་དེ་གཟུགས་ཀྱི་ངོ་བོ་ཡང་དག་པ་ཇི་ལྟ་བ་བཞིན་དུ་རབ་ཏུ་་་་
ཤེས་པ། དེའི་ཀུན་འབྱུང་བ། དེའི་འགོག་པ། དེའི་འགོག་པར་འགྲོ་བའི་ལམ།
དེའི་རོ་མྱང་བ་དེའི་ཉེས་དམིགས། དེའི་ངེས་པར་འབྱུང་བ་ཇི་ལྟ་བ་བཞིན་
དུ་རབ་ཏུ་ཤེས་པ་རྣམས་ཏེ་བདུན། དེས་ཕུང་པོ་ལྷག་མ་བཞི་ལ་རིགས་འགྲེ་
བས་སོ་ལྔ་ཡོད་པའི་ཕྱིར། འོ་ན། དེས་སྲིད་པ་ཉི་ཤུ་རྩ་བརྒྱད་ལེན་ཚུལ་དེ་ཇི་
ལྟ་བུ་ཞེ་ན། གསེར་ཕྲེང་ལྟར་ན་ལྷའི་རྟེན་ཅན་གྱི་ངེས་པའི་རྒྱུན་ཞུགས་སྲིད་
པ་ལན་བདུན་པ་པ་དེ་ཚེ་འཕོས་ནས་ལྷར་སྐྱེ་སྲིད་དྲུག་བླངས། དེ་རྗེས་མིའི་
སྐྱེ་སྲིད་བདུན་བླངས་ནས་མཐར་ལྷའི་སྐྱེ་སྲིད་བླངས་ནས་རྟེན་དེ་ལ་མྱང་་་་་་
འདས་མངོན་དུ་བྱེད། དེས་མིའི་རྟེན་ཅན་ལ་རིགས་འགྲེ། དེ་ལྟར་གསེར་
ཕྲེང་ལས། སྐྱེ་བ་ལེན་ཚུལ་ཡང་མིའི་རྟེན་ལ་རྒྱུན་ཞུགས་ཐོབ་ན་མིར་ལན་
དྲུག ལྷར་ལན་བདུན་བླངས་ཤིང་མཐར་མིར་སྐྱེས་ནས་འདའ་ལ། ལྷའི་རྟེན་
ལ་ཐོབ་ནའང་ལྷར་ལན་དྲུག་དང་མིར་ལན་བདུན་སྐྱེས་ནས་མཐར་ལྷའི་་་་་
རྟེན་ལ་འདའོ། །ཞེས་གསུངས་པའི་ཕྱིར། ཀུན་བཏུས་ལྟར་ན། ལྷའི་རྟེན་ཅན་
གྱི་དེ་ཤི་འཕོས་ནས་འདོད་པར་མིའི་སྐྱེ་སྲིད་གཅིག དེ་རྗེས་ལྷའི་སྐྱེ་སྲིད་
གཅིག དེ་རྗེས་མིའི་སྐྱེ་སྲིད་གཅིག་སྟེ་ཚུལ་དེ་ལྟར་དུ་སྤེལ་ནས་མཐར་ལྷའི་
རྟེན་ལ་མྱང་འདས་མངོན་དུ་བྱེད། འདིས་མིའི་རྟེན་ལ་རིགས་འགྲེ་སྟེ། ཀུན་
311

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བཏུས་ལས། རེ་ལྟར་ཐོགས་ན་ལན་བདུན་པ་གང་ཞེ་ན་རྒྱུན་དུ་ཞུགས་པའི་
གང་ཟག་ཉིད་ལྷ་དང་མིར་ཡན་མན་དུ་ལན་བདུན་དུ་སྲིད་པར་འཁོར་བར་་
བྱས་པས་སྡུག་བསྔལ་གྱི་ཐ་མ་ཐོབ་པའོ། །ཞེས་གསུངས་པའི་ཕྱིར། དེ་གང་
རུང་གང་ཞིག འདོད་པར་སྲིད་པ་ཉེར་བརྒྱད་ལེན་པར་མ་ངེས་པའི་རིགས་
ཅན༑ མ་ངེས་པའི་རྒྱུན་ཞུགས་སྲིད་པ་ལན་བདུན་པ་པའི་མཚན་ཉིད། དབྱེ་
ན། ལྷའི་རྟེན་ཅན་གྱི་དེ་དང་། མིའི་རྟེན་ཅན་གྱི་དེ་གཉིས་ཡོད། མཚན་ཉིད་
སོགས་སྔར་དང་འདྲའོ། །འདོད་ཉོན་གསུམ་པ་སྤངས་པའི་རྒྱུན་ཞུགས་ཀྱི་
འབྲས་བུ་གསར་དུ་ཐོབ་པའི་རྒྱུན་ཞུགས་འབྲས་གནས་ཁྱད་པར་ཅན་གང་་་་
ཞིག འདོད་པ་རིགས་མཐུན་གྱི་སྐྱེ་སྲིད་གཉིས་ལེན་པར་ངེས་ཤིང་བཞི་མི་
ལེན་པར་ངེས་པ། རྒྱུན་ཞུགས་རིགས་སྐྱོའི་མཚན་ཉིད། དེ་ཡིན་ན། འདོད་
ཉོན་གསུམ་པ་སྤངས་པས་ཁྱབ། བཞི་པ་སྤངས་མ་སྤངས་གཉིས་ཀ་ཡོད། ལྔ་
པ་མ་སྤངས་པས་ཁྱབ། འདོད་པར་རིགས་མཐུན་གྱི་སྐྱེ་སྲིད་གཉིས་ལེན་པས་
ཁྱབ༑ གསུམ་ལེན་མི་ལེན་གཉིས་ཡོད། བཞི་མི་ལེན་པས་ཁྱབ་སྟེ། མཛོད་ལས།
རྣམ་གསུམ་རྣམ་བཞི་ལས་གྲོལ་བ། །ཚེ་གཉིས་གསུམ་དུ་རིགས་ནས་རིགས། །
ཞེས་དང་། བློ་གསལ་བགྲོད་པའི་ཐེམ་སྐས་ལས། ཉོན་མོངས་གསུམ་དང་སྐྱེ་
བ་གཉིས། །རིམ་བཞིན་ངེས་སྤངས་ངེས་པར་ལེན། །བཞི་པ་སྤངས་དང་སྐྱེ་བ་
ནི། །གསུམ་པ་བླངས་དང་མ་བླངས་འདྲ། །སྤང་བྱ་ལྔ་པ་སྐྱེ་བ་བཞི། །ངེས་པར་
མ་སྤངས་མ་བླངས་པ། །རིགས་ནས་རིགས་སྐྱེའི་ཁྱད་ཆོས་སུ། །མཁས་པ་
རྣམས་ཀྱིས་རྟོགས་པར་བྱ། །ཞེས་གསུངས་པའི་ཕྱིར། དབྱེ་ན། ལྷའི་རིགས་
312

། དགེ་འདུན་ཉི་ཤུའི་མཐའ་དཔྱོད།
ནས་རིགས་སྐྱེ་དང་མིའི་རིགས་ནས་རིགས་སྐྱེ་གཉིས་ཡོད། ས་མཚམས། སྤང་
བྱ་ཅིག་ཅར་བའི་ས་མཚམས་མཐོང་ལམ་སྐད་ཅིག་བཅུ་དྲུག་པ་ནས་ཁམས་་་
གསུམ་གྱི་སྒོམ་སྤང་ཉོན་མོངས་ཆུང་ངུའི་ཆུང་ངུའི་དངོས་གཉེན་གྱི་བར་ན་་་
ཡོད། སྤང་བྱ་རིམ་གྱིས་པའི་ས་མཚམས་མཐོང་ལམ་སྐད་ཅིག་བཅུ་དྲུག་པ་
ནས་འདོད་ཉོན་དྲུག་པའི་དངོས་གཉེན་བར་ཆད་མེད་ལམ་གྱི་བར་ན་ཡོད།
ཁོ་ན་རེ། འབྲས་བུ་རིམ་གྱིས་པའི་ཕྱིར་འོང་ཡིན་ན། འདོད་ཉོན་དྲུག་པའི་
དངོས་གཉེན་ཐོབ་པས་ཁྱབ་པར་ཐལ། ས་མཚམས་དེའི་ཕྱིར། འདོད་ན། ཞི་
རགས་ཀྱི་རྣམ་པ་ཅན་གྱི་འཇིག་རྟེན་པའི་ལམ་ལ་བརྟེན་ནས་འབྲས་བུ་རིམ་་
གྱིས་པའི་ཕྱིར་འོང་གི་འབྲས་བུ་དངོས་སུ་ཐོབ་པ་ཞིག་མེད་པར་ཐལ། ཟེར་
ན་སྐྱོན་མེད་དེ། དེ་འདས་ལམ་གཙོ་ཆེ་བའི་དབང་དུ་བྱས་པའི་ཕྱིར། སྒྲ་
བཤད་པ་ནི། ཅིའི་ཕྱིར་རྒྱུན་ཞུགས་ཞེས་བྱ་ཞེ་ན་མྱང་འདས་ཐོབ་པའི་ལམ་
གྱི་རྒྱུན་ལ་ཞུགས་པས་ན་རྒྱུན་ཞུགས་ཞེས་བཤད་པའི་ཕྱིར། དེ་ཡང་སྒྲ་བཤད་
ཙམ་ཡིན་གྱི་ཁྱབ་པ་འཆའ་བ་མ་ཡིན་ནོ།།
རྗེས་ ཕྱིར་འོང་ཞུགས་གནས་བཤད་པ་ལས་
གཞན་གྱི་འདོད་པ་དགག་པ། །
གཉིས་པ་ཕྱིར་འོང་ཞུགས་གནས་བཤད་པ་ལ། ཁ་ཅིག ལམ་རྗེས་ཤེས་
ཀྱི་རྟོགས་པ་ཐོབ་པའི་འདོད་ཉོན་དྲུག་པ་མ་སྤངས་པའི་ཉན་ཐོས་གང་ཞིག
འདོད་ཉོན་དང་པོ་ནས་དྲུག་པའི་བར་གང་རུང་སྤོང་བ་ལ་བརྩོན་བཞིན་་་་་
པའི་གང་ཟག འབྲས་བུ་རིམ་གྱིས་པའི་ཕྱིར་འོང་ཞུགས་པའི་མཚན་ཉིད་
313

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཟེར་ན། འདོད་ཉོན་དྲུག་པའི་དངོས་གཉེན་ལ་གནས་པའི་སྤང་བྱ་ཅིག་ཅར་
པའི་རྒྱུན་ཞུགས་འབྲས་གནས་ཁྱད་པར་ཅན་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། རྟགས་སླ། འདོད་མི་ནུས་ཏེ། དགྲ་བཅོམ་ཞུགས་པ་
ཡིན་པའི་ཕྱིར་ཏེ། སྤང་བྱ་ཅིག་ཅར་པའི་དགྲ་བཅོམ་ཞུགས་པ་ཡིན་པའི་ཕྱིར།
ཁ་ཅིག ཕྱིར་འོང་ཞུགས་པའི་མཚན་ཉིད་ཟེར་ན། མཐོང་ལམ་སྡུག་བསྔལ་
ཆོས་བཟོད་ལ་གནས་པའི་ཕྱིར་འོང་ཞུགས་པ་ཆོས་ཅན། ལམ་རྗེས་ཤེས་ཀྱི་
རྟོགས་པ་ཐོབ་པར་ཐལ། མཚོན་བྱ་དེའི་ཕྱིར། དེར་ཐལ། དེ་ཡོད་པའི་ཕྱིར།།
དེར་ཐལ། འབྲས་བུ་ཐོད་རྒལ་བའི་ཕྱིར་འོང་ཞུགས་པ་ཡོད་པའི་ཕྱིར།
འདོད་མི་ནུས་ཏེ། ཆོས་ཅན་དེའི་ཕྱིར། ཁ་ཅིག ཞུགས་པ་བཞིའི་ནང་ཚན་
གང་ཞིག 
གཙོ་བོར་ཕྱིར་འོང་གི་འབྲས་བུ་ཐོབ་ཕྱིར་དུ་བརྩོན་པ་དེ། ཕྱིར་
འོང་ཞུགས་པའི་མཚན་ཉིད་ཟེར་ན། ཞུགས་པ་བཞིའི་ནང་ཚན་གང་ཞིག
གཙོ་བོར་ཉན་ཐོས་དགྲ་བཅོམ་པའི་འབྲས་བུ་ཐོབ་ཕྱིར་དུ་བརྩོན་པ་དེ་ཡིན་་་
ན། དགྲ་བཅོམ་ཞུགས་པ་ཡིན་དགོས་པར་ཐལ། དམ་བཅའ་འཐད་པའི་ཕྱིར།
འདོད་ན། ཕྱིར་འོང་ཞུགས་པ་ཆོས་ཅན། དེར་ཐལ། དེའི་ཕྱིར། ཁ་ཅིག ཕྱིར་
འོང་ཞུགས་པ་ཡིན་ན། འདོད་ཉོན་ལྔ་པ་སྤངས་པས་ཁྱབ་སྟེ། ཀུན་བཏུས་
ལས། ལན་ཅིག་ཕྱིར་འོང་པའི་འབྲས་བུ་ལ་ཞུགས་པ་གང་ཞེ་ན། གང་སྒོམ་
པའི་ལམ་ལ་འདོད་པ་ན་སྤྱོད་པའི་ཉོན་མོངས་པ་རྣམ་པ་ལྔ་སྤངས་པའི་ལམ་
ལ་གནས་པའི་གང་ཟག་གོ །ཞེས་གསུངས་པའི་ཕྱིར་ན་མ་ཁྱབ་སྟེ། དེ་ཕྱིར་
འོང་ཞུགས་པའི་ཡ་མཐའི་ས་མཚམས་སྟོན་པའི་གཞུང་ཡིན་པའི་ཕྱིར། དེ་
314

དགེ་འདུན་ཉི་ཤུའི་མཐའ་དཔྱོད།
ལྟར་མ་ཡིན་ན། འདོད་ཉོན་དང་པོའི་དངོས་གཉེན་བར་ཆད་མེད་ལམ་ལ་
གནས་པའི་འབྲས་བུ་རིམ་གྱིས་པའི་རྒྱུན་ཞུགས་འབྲས་གནས་ཁྱད་པར་ཅན་
ཆོས་ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར། ཁ་ཅིག
འབྲས་བུ་ཐོད་རྒལ་བའི་ཕྱིར་འོང་ཞུགས་པའི་ས་མཚམས་སྦྱོར་ལམ་སྟན་་་་་
གཅིག་པ་ནས་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་དྲུག་པའི་ས་
དངོས་གཉེན་བར་ཆད་མེད་ལམ་གྱི་བར་ན་ཡོད་ཟེར་ན། ། སྦྱོར་ལམ་སྟན་
གཅིག་ལ་གནས་པའི་ཕྱིར་འོང་ཞུགས་པ་དེས་དེ་མ་སྤངས་པར་ཐལ། ས་
མཚམས་དེའི་ཕྱིར། འདོད་ན། དེ་ཆོསཅན། ཁྱོད་ཀྱིས་དེ་སྤངས་པར་ཐལ།
ཁྱོད་འབྲས་བུ་ཐོད་རྒལ་པའི་ཕྱིར་འོང་ཞུགས་བ་ཡིན་པའི་ཕྱིར་ཏེ། ཆོས་ཅན་
དེའི་ཕྱིར། ཁ་ཅིག འདོད་ཉོན་དྲུག་པ་སྤངས་པའི་ཉན་ཐོས་སློབ་པའི་འབྲས་
གནས་དེ། ཕྱིར་འོང་འབྲས་གནས་ཀྱི་མཚན་ཉིད་ཟེར་ན། འདོད་ཉོན་དྲུག་
པ་སྤངས་པའི་རྣམ་གྲོལ་ལམ་ལ་གནས་པའི་སྤང་བྱ་ཅིག་ཅར་བའི་རྒྱུན་་་་་་་
ཞུགས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ།
དེ་ཡོད་པའི་ཕྱིར་ཏེ། འདོད་ཉོན་བདུན་པ་སྤངས་པའི་དེ་ཡོད་པའི་ཕྱིར། ཁ་
ཅིག དེ་འབྲས་བུ་རིམ་གྱིས་པའི་ཕྱིར་འོང་གི་མཚན་ཉིད་ཟེར་ན། ཕྱིར་འོང་
ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་གྲུབ་སྟེ། དེ་ཡོད་
པའི་ཕྱིར། འདོད་ཉོན་དགུ་པ་མ་སྤངས་པའི་དེ་ཡོད་པའི་ཕྱིར། ཁ་ཅིག ཕྱིར་
འོང་ཡིན་ན། འདོད་པར་ལས་ཉོན་གྱིས་སྐྱེ་བ་གཅིག་ལེན་པས་ཁྱབ་ཟེར་ན།
ཕྱིར་འོང་གི་རྟེན་ལ་ཕྱིར་མི་འོང་གི་འབྲས་བུ་མངོན་དུ་བྱེད་པ་མེད་པར་་་་་
315

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཐལ། དམ་བཅའ་དེ་འཐད་པའི་ཕྱིར། འདོད་མི་ནུས་ཏེ། དེའི་རྟེན་ལ་
གཟུགས་སུ་ཉེར་འགྲོའི་ཕྱིར་མི་འོང་གི་འབྲས་བུ་མངོན་དུ་བྱེད་པ་ཡོད་པའི་ས་
ཕྱིར། མ་གྲུབ་ན། འདོད་པར་ཚེ་ཡོངས་སུ་གྱུར་པའི་འཕགས་པ་ཁམས་གོང་
མར་ལས་ཉོན་གྱིས་སྐྱེ་བ་ལེན་པ་ཞིག་ཡོད་པར་ཐལ་ལོ། ། ཁ་ཅིག དེ་ཡིན་ན།།
འདོད་པར་ལས་ཉོན་གྱིས་སྐྱེ་བ་གཉིས་མི་ལེན་པས་ཁྱབ་ཟེར་ན། ཉན་ས་
ལས། ལྷའི་སྲིད་པ་དང་མིའི་སྲིད་པ་གཅིག་སྟེ་གྲུབ་པའི་ཕྱིར། ལན་ཅིག་ཕྱིར་
འོང་བའི་འབྲས་བུ་རྣམ་པར་བཞག་གོ །ཞེས་དང་། མཛོད་འགྲེལ་ལས། ལྷ་
དག་གི་ནང་དུ་སོང་ནས་མིའི་འཇིག་རྟེན་དུ་ལན་ཅིག་ཕྱིར་འོང་བས་ལན་་་་་
ཅིག་ཕྱིར་འོང་བ་སྟེ། དེ་ཕན་ཆེད་སྐྱེ་བ་མེད་པའི་ཕྱིར་རོ། །ཞེས་གསུངས་པ་
མི་འཐད་པར་ཐལ། དམ་བཅའ་དེ་འཐད་པའི་ཕྱིར། ཁོ་ན་རེ། ལྷའི་སྲིད་པ་
གཅིག་མིའི་སྲིད་པ་གཅིག་སྟེ། གཉིས་ལེན་པའི་ཕྱིར་འོང་ཆོས་ཅན། ཁྱོད་
ལན་ཅིག་ཕྱིར་འོང་མ་ཡིན་པར་ཐལ། ཁྱོད་ཀྱིས་འདོད་པར་སྐྱེ་སྲིད་གཉིས་
ལེན་པའི་ཕྱིར་ཟེར་ན་མ་ཁྱབ་སྟེ། དེས་འདོད་པར་རིགས་མཐུན་གྱི་སྐྱེ་སྲིད་
གཉིས་མི་ལེན་པས་དེ་ལ་ལན་ཅིག་ཕྱིར་འོང་བ་ཞེས་བཤད་པའི་ཕྱིར། ཁོ་ན་
རེ། དེ་ཆོས་ཅན། ཁྱོད་ཀྱིས་འདོད་པར་རིགས་མཐུན་གྱི་སྐྱེ་སྲིད་གཉིས་ལེན་
པར་ཐལ། ཁྱོད་ཀྱིས་འདོད་པའི་ལྷའི་སྐྱེ་སྲིད་གཅིག་དང་མིའི་སྐྱེ་སྲིད་གཅིག་
ལེན་པ་གང་ཞིག དེ་གཉིས་རིགས་མཐུན་ཡིན་པའི་ཕྱིར་ཏེ། དེ་གཉིས་འདོད་
ཁམས་སུ་རིགས་མཐུན་པའི་ཕྱིར་ཏེ། དེ་གཉིས་འདོད་ཁམས་ཡིན་པའི་ཕྱིར་
ཁྱབ་པ་ཁས། ། ངེས་པའི་རྒྱུན་ཞུགས་སྲིད་པ་ལན་བདུན་པ་པ་ཆོས་ཅན།
316

ད་གི་འདུན་ཉི་ཤུའི་མཐའདཔྱོད། །
འདོད་པར་རིགས་མཐུན་གྱི་སྐྱེ་སྲིད་བཅུ་བཞི་མི་ལེན་པར་ཐལ། ཆོས་ཅན་དེ་
དང་གཅིག་ཡིན་པའི་ཕྱིར། འདོད་ན་སོང་། དེ་འདྲ་བའི་ལྷའི་བདུན་དང་
མིའི་བདུན་རིགས་མཐུན་མ་ཡིན་པར་ཐལ་ལོ། །འདོད་ན་སོང་། དེ་རིགས་
མཐུན་ཡིན་པར་ཐལ། དེ་འདོད་ཁམས་སུ་རིགས་མཐུན་ཡིན་པའི་ཕྱིར་ཏེ།
དེ་གཉིས་འདོད་ཁམས་ཡིན་པའི་ཕྱིར། ཁྱབ་པ་ཁས། ཁ་ཅིག ཕྱིར་འོང་ཡིན་
ན༑ འདོད་ཉོན་དྲུག་པ་སྤངས་པས་མ་ཁྱབ་ཟེར་ན། དེ་ཁྱབ་པར་ཐལ། དེ་
ཡིན་ན། ཕལ་ཆེར་ལ་འདོད་ཆགས་དང་བྲལ་བས་རབ་ཏུ་ཕྱེ་བའི་དགེ་སྦྱོང་
ཚུལ་གྱི་འབྲས་བུ་ལ་གནས་པས་ཁྱབ་པའི་ཕྱིར་ཏེ། ཕལ་ཆེར་ལ་འདོད་ཆགས་
དང་བྲལ་བས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་་་་་་
འཕགས་པ། ། ཕྱིར་འོང་འབྲས་གནས་ཀྱི་མཚན་ཉིད་དུ་རྣམ་བཤད་ལས་
གསུངས་པའི་ཕྱིར་ཏེ། རྣམ་བཤད་ལས། གཉིས་པ་ཕལ་ཆེར་དང་། མ་ལུས་
པར་སྤངས་པས་འབྲས་བུ་བར་པ་གཉིས་དང་། ཞེས་གསུངས་པའི་ཕྱིར། ཁ་
ཅིག ། འདོད་ཉོན་བརྒྱད་པ་སྤངས་པའི་ཕྱིར་འོང་འབྲས་གནས་ཁྱད་པར་
ཅན་གང་ཞིག འདོད་ལྷར་སྐྱེ་བ་གཅིག་བླངས་ནས་རྟེན་དེ་ལ་མྱང་འདས་
མངོན་དུ་བྱེད་པ་དེ། ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་
ཆད་གཅིག་པའི་མཚན་ཉིད། ཟེར་ན། མིའི་རྟེན་ཅན་གྱི་ངེས་པའི་རྒྱུན་
ཞུགས་སྲིད་པ་ལན་བདུན་པ་པའི་རྟོགས་པ་སྔོན་དུ་སོང་ཞིང་འདོད་ཉོན་་་་་
བརྒྱད་པ་སྤངས་པའི་ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་་་་
ཆད་གཅིག་པ་ཆོས་ཅན། ཟུར་ཕྱི་མ་དེར་ཐལ། མཚོན་བྱ་དེའི་ཕྱིར། ཕྱིར་མི་
317

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འོང་གི་འབྲས་བུ་མངོན་དུ་བྱེད་པ་ལ་རང་གི་སྤང་བྱའི་གཙོ་བོ་འདོད་ཉོན་་་་
དགུ་པ་ཁོ་ནས་བར་དུ་ཆོད་ཅིང་། དགྲ་བཅོམ་པའི་འབྲས་བུ་མངོན་དུ་བྱེད་
པ་ལ་སྐྱེ་བ་གཅིག་ཁོ་ནས་བར་དུ་ཆོད་པའི་ཕྱིར་འོང་འབྲས་གནས་ཁྱད་པར་
ཅན་ཡིན་པའི་ཕྱིར། ་ལྷའི་རྟེན་ཅན་གྱི་ངེས་པའི་རྒྱུན་ཞུགས་སྲིད་པ་ལན་
བདུན་པ་པའི་རྟོགས་པ་སྔོན་དུ་སོང་བའི་འདོད་ཉོན་བརྒྱད་པ་སྤངས་པའི་་་
ཕྱིར་འོང་འབྲས་གནས་ཁྱད་པར་ཅན་དེ། ཕྱིར་འོང་འབྲས་གནས་ཁྱད་པར་
ཅན་ཚེ་གཅིག་བར་ཆད་གཅིག་པ་ཡིན་པའི་ཕྱིར། མ་གྲུབ་ན་སླ། འདོད་ན།
ལྷའི་རྟེན་ལ་མྱང་འདས་མངོན་དུ་བྱེད་པར་ཐལ་ལོ། །འདོད་མི་ནུས་ཏེ། མིའི་
རྟེན་ལ་མྱང་འདས་མངོན་དུ་བྱེད་པའི་ཕྱིར་ཏེ། མིའི་རྟེན་ཅན་གྱི་ངེས་པའི་
རྒྱུན་ཞུགས་སྲིད་པ་ལན་བདུན་པ་པའི་རྟོགས་པ་སྔོན་དུ་སོང་བའི་ཕྱིར་འོང་་
ཡིན་པའི་ཕྱིར། ཁྱབ་སྟེ། མིའི་རྟེན་ཅན་གྱི་ངེས་པའི་རྒྱུན་ཞུགས་སྲིད་པ་ལན་
བདུན་པ་པ་ཡིན་ན། མིའི་རྟེན་ལ་མྱང་འདས་མངོན་དུ་བྱེད་པས་ཁྱབ་པའི་
ཕྱིར། ཁོ་ན་རེ། ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་ཆད་
གཅིག་པ་ཡིན་ན། འདོད་ལྷའི་རྟེན་ལ་མྱང་འདས་མངོན་དུ་བྱེད་པས་ཁྱབ་
པར་ཐལ། ཀུན་བཏུས་ལས། བར་ཆད་གཅིག་པ་གང་ཞེ་ན། ལན་ཅིག་ཕྱིར་
འོང་བ་ལྷ་རྣམས་ཀྱི་ནང་ཉིད་དུ་གང་སྡུག་བསྔལ་གྱི་ཐ་མ་ཐོབ་པའོ། །ཞེས་
གསུངས་པའི་ཕྱིར་ན་མ་ཁྱབ་སྟེ། འགོག་སྙོམས་གསར་དུ་སྐྱེ་བའི་རྟེན་གྱི་གང་
ཟག་ཡིན་ན། མི་ཡིན་དགོས་པར་ཐལ་ལོ། །མཛོད་ལས། འགོག་པ་དང་པོར་
མིའི་ནང་དུ། །ཞེས་པ་དང་། ཀུན་བཏུས་ལས། འགོག་པའི་སྙོམས་པར་འཇུག་
318

དགེ་འདུན་ཉི་ཤུའི་མཐའ་དཔྱོད།
པ་ནི་འཇིག་རྟེན་ལས་འདས་པ་སྟེ། མི་རྣམས་ཀྱི་ནང་དུ་མངོན་པར་འགྲུབ་
བོ༑ །ཞེས་གསུངས་པའི་ཕྱིར། ཁྱབ་པ་ཁས། གཞན་ཡང་། ཕྱིར་འོང་ཞུགས་པ་
ཡིན་ན། འདོད་ཉོན་ལྔ་པ་སྤངས་པས་ཁྱབ་པར་ཐལ། ཀུན་བཏུས་ལས། ལན་
ཅིག་ཕྱིར་འོང་བའི་འབྲས་བུ་ལ་ཞུགས་པ་གང་ཞེ་ན། ཞེས་གསུངས་པའི་ཕྱིར།
ཁྱབ་པ་ཁས། རང་རེས། ཕྱིར་འོང་འབྲས་གནས་ཁྱད་པར་ཅན་དང་ཕྱིར་
འོང་འབྲས་གནས་ཁྱད་པར་ཅན་ཚེ་གཅིག་བར་ཆད་གཅིག་པ་དོན་གཅིག་་་་
བྱས་པ་ལ་ཁོ་ན་རེ། འདོད་ཉོན་བདུན་པའི་དངོས་གཉེན་ལ་གནས་པའི་ཕྱིར་
འོང་ཆོས་ཅན། ཕྱིར་འོང་འབྲས་གནས་ཁྱད་པར་ཅན་ཚེ་གཅིག་བར་ཆད་
གཅིག་པ་ཡིན་པར་ཐལ། ཕྱིར་འོང་འབྲིས་གནས་ཁྱད་པར་ཅན་ཡིན་པའི་
ཕྱིར། ཁྱབ་པ་ཁས། འདོད་ན། ཕྱིར་མི་འོང་གི་འབྲས་བུ་མངོན་དུ་བྱེད་པ་ལ་
འདོད་ཉོན་དགུ་པ་ཁོ་ནས་བར་དུ་ཆོད་པར་ཐལ། འདོད་པའི་ཕྱིར་ཟེར་ན་
མ་ཁྱབ། འདོད་མི་ནུས་ཏེ། དེ་ལ་འདོད་ཉོན་བརྒྱད་པ་དང་དགུ་པ་གཉིས་
ཀས་བར་དུ་ཆོད་པའི་ཕྱིར། ཞེས་ཟེར་ཞིང་། ཁ་ཅིག དེ་ཡིན་ན། འདོད་ཉོན་
བརྒྱད་པ་སྤངས་པས་ཁྱབ་སྟེ། མཛོད་ལས། ཉེས་ཆ་བདུན་དང་བརྒྱད་ཟད་
པ། །ཚེ་གཅིག་བར་ཆད་གཅིག་པ་དང་། །གསུམ་པ་ལ་ནི་ཞུགས་པའང་ཡིན། །
ཞེས་གསུངས་པའི་ཕྱིར་ན། ལན་ཅིག་ཕྱིར་འོང་ཡིན་ན། འདོད་པར་ལས་
ཉོན་གྱིས་སྐྱེ་བ་གཅིག་ལེན་པས་ཁྱབ་པར་ཐལ། ཕྱིར་འོང་འབྲས་གནས་ཁྱད་
པར་ཅན་ཚེ་གཅིག་བར་ཆད་གཅིག་པ་ཡིན་ན། དེ་ཡིན་དགོས་པའི་ཕྱིར། །
འདོད་ན། བཀག་ཟིན། མཛོད་འགྲེལ་ལས། ཞུགས་པ་ལྷག་མ་རྣམས་ནི་
319

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འབྲས་བུ་ལ་གནས་པ་གསུམ་ལས་ཐ་མི་དད་པའི་ཕྱིར། ཞེས་པའི་དོན་ལ་ཁ་
ཅིག ཕྱིར་འོང་ཞུགས་པ་ཡིན་ན། རྒྱུན་ཞུགས་འབྲས་གནས་ཡིན་པས་ཁྱབ།
ཕྱིར་མི་འོང་ཞུགས་པ་ཡིན་ན། ཕྱིར་འོང་འབྲས་གནས་ཡིན་པས་ཁྱབ། དགྲ་
བཅོམ་ཞུགས་པ་ཡིན་ན། ཕྱིར་མི་འོང་འབྲས་གནས་ཡིན་པས་ཁྱབ་ཟེར་ན།
འབྲས་བུ་ཐོད་རྒལ་བའི་ཕྱིར་འོང་ཞུགས་པ་ཆོས་ཅན། རྒྱུན་ཞུགས་འབྲས་
གནས་སུ་ཐལ། ཕྱིར་འོང་ཞུགས་པ་ཡིན་པའི་ཕྱིར། ཁྱབ་པ་ཁས། རྟགས་གྲུབ་
སྟེ། དེ་ཡོད་པའི་ཕྱིར། འདོད་ན། ལམ་རྗེས་ཤེས་ཀྱི་རྟོགས་པ་ཐོབ་པར་ཐལ་
ལོ། །འདོད་མི་ནུས་ཏེ། སྦྱོར་ལམ་སྟན་གཅིག་ནས་ལམ་རྗེས་བཟོད་ཀྱི་བར་
གང་རུང་ལ་གནས་པའི་ཕྱིར་ཏེ། ཆོས་ཅན་དེའི་ཕྱིར། གཉིས་པ་ལ་ཆགས་
བྲལ་སྔོན་སོང་གི་ཕྱིར་མི་འོང་ཞུགས་པ་ཆོས་ཅན། དེར་ཐལ། དེའི་ཕྱིར།
འདོད་ན། སྔར་བཞིན་ནོ། །གསུམ་པ་ལ་སྤང་བྱ་ཅིག་ཅར་བའི་རྒྱུན་ཞུགས་
འབྲས་གནས་ཁྱད་པར་ཅན་ཆོས་ཅན། དེར་ཐལ། དེའི་ཕྱིར། དེ ་ལ་
༈ རང་ལུགས་ནི། ལུང་དེའི་དོན་ཡོད་དེ། དེ་འབྲས་བུ་རིམ་གྱིས་པའི་
དབང་དུ་བྱས་པའི་ཕྱིར། རོང་ཊིཀ་པ་ན་རེ། དེ་འབྲས་བུ་རིམ་གྱིས་པའི་
དབང་དུ་བྱས་ཟེར་ཞིང་། འབྲས་བུ་ཐོད་རྒལ་བའི་ཕྱིར་འོང་གི་རྟོགས་པ་
སྔོན་དུ་སོང་བའི་ཕྱིར་མི་འོང་འབྲས་བུ་རིམ་གྱིས་པ་ཡིན་ཟེར་བ་ནང་འགལ་
ཏེ། འབྲས་བུ་རིམ་གྱིས་པའི་ཕྱིར་མི་འོང་ཞུགས་པ་ཡིན་ན། འབྲས་བུ་རིམ་
གྱིས་པ་ཡིན་དགོས་པར་ཐལ། ལུང་དོན་དེའི་ཕྱིར། འདོད་ན། འབྲས་བུ་ཐོད་
རྒལ་བའི་ཕྱིར་འོང་འབྲས་གནས་ཁྱད་པར་ཅན་ཆོས་ཅན། དེར་ཐལ། དེའི་
320

དགེ་འདུན་ཉི་ཤུའི་མཐའ་དཔྱོད་
ཕྱིར། རྟགས་དངོས། འདོད་མི་ནུས་ཏེ། འབྲས་བུ་ཐོད་རྒལ་པ་ཡིན་པའི་ཕྱིར། །
ཁ་ཅིག ལུང་དོན་དེ་ལྟར་འཆད་པ་དང་སྤང་བྱ་ཅིག་ཅར་བའི་རྒྱུན་ཞུགས་
དང་དེའི་དགྲ་བཅོམ་གཉིས་འབྲས་བུ་རིམ་གྱིས་པ་ཡིན་ཟེར་བ་ནང་འགལ་་་
ཏེ༑ འབྲས་བུ་རིམ་གྱིས་པའི་དགྲ་བཅོམ་ཞུགས་པ་ཡིན་ན། འབྲས་བུ་རིམ་
གྱིས་པ་ཡིན་དགོས་པར་ཐལ། དམ་བཅའ་དེའི་ཕྱིར། འདོད་ན། སྤང་བྱ་ཅིག་
ཅར་བའི་རྒྱུན་ཞུགས་འབྲས་གནས་ཁྱད་པར་ཅན་ཆོས་ཅན། དེར་ཐལ། དེའི་
ཕྱིར། རྟགས་སོང་། འདོད་ན་རིམ་གྱིས་པ་ཡིན་པར་ཐལ་ལོ། །འདོད་མི་ནུས་
ཏེ། ཅིག་ཅར་བ་ཡིན་པའི་ཕྱིར།
པ ། རང་ལུགས་ལ་ཕྱིར་འོང་ཞུགས་པ་དང་ །
༼ 
དེའི་འབྲས་གནས་བཤད་པ
༈ རང་ལུགས་ལ། ཕྱིར་འོང་ཞུགས་པ་བཤད་པ་དང་། དེའི་འབྲས་
གནས་བཤད་པ་གཉིས། དང་པོ་ལ། མཚན་ཉིད། དབྱེ་བ། ས་མཚམས་གསུམ་
ལས། དང་པོ་ནི། ཞུགས་པ་བཞིའི་ནང་ཚན་གང་ཞིག ཕྱིར་འོང་གི་འབྲས་བུ་
ཐོབ་ཕྱིར་དུ་བརྩོན་པའི་སྦྱོར་བ་རྒྱུན་ཆགས་ལ་གནས་པས་རབ་ཏུ་ཕྱེ་བ།
ཕྱིར་འོང་ཞུགས་པའི་མཚན་ཉིད། དབྱེ་ན། འབྲས་བུ་ཐོད་རྒལ་བའི་ཕྱིར་
འོང་ཞུགས་པ་དང་། འབྲས་བུ་རིམ་གྱིས་པའི་དེ་གཉིས། ཕྱིར་འོང་ཞུགས་པ་
གང་ཞིག སྦྱོར་ལམ་སྟན་གཅིག་ནས་ལམ་རྗེས་བཟོད་ཀྱི་བར་གང་རུང་ལ་
གནས་པ་དེ། དང་པོའི་མཚན་ཉིད། དེ་ལ་དབྱེ་ན། དབང་རྟུལ་དད་པའི་རྗེས་
འབྲང་གི་ཕྱིར་འོང་ཞུགས་པ་དང་། དབང་རྣོན་ཆོས་ཀྱི་རྗེས་འབྲང་གི་དེ་
】
32

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཉིས་ཡོད། ཕྱིར་འོང་ཞུགས་པ་གང་ཞིག རྒྱུན་ཞུགས་ཀྱི་རྟོགས་པ་སྔོན་དུ་
སོང་བ། གཉིས་པའི་མཚན་ཉིད། དེ་ལ་དབྱེ་ན། ཕྱིར་འོང་ཞུགས་པ་དད་མོས་
པ་དང་དེ་མཐོང་ཐོབ་པ་གཉིས་ཡོད། དང་པོའི་ས་མཚམས་སྦྱོར་ལམ་སྟན་
གཅིག་ནས་ལམ་རྗེས་བཟོད་ཀྱི་བར་ན་ཡོད། གཉིས་པའི་ས་མཚམས་རྒྱུན་
ཞུགས་ཀྱི་འབྲས་བུ་ཐོབ་རྗེས་སུ་འདོད་ཉོན་དང་པོ་སྤོང་བ་ལ་བརྩོན་པ་ནས་
དེ་དྲུག་པ་སྤོང་བ་ལ་བརྩོན་བཞིན་པའི་བར་དུ་ཡོད། ་་་་་
གཉིས་པ་ལ་མཚན་ཉིད། དབྱེ་བ། ས་མཚམས་གསུམ། དང་པོ་ནི། ཕལ་
ཚེར་ལ་འདོད་ཆགས་དང་བྲལ་བས་རབ་ཏུ་ཕྱེ་བའི་རིགས་སུ་གནས་པའི་་་་
དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག ཕྱིར་འོང་འབྲས་གནས་
ཀྱི་མཚན་ཉིད། གཉིས་པ་དེ་ལ་འབྲས་བུ་ཐོབ་ཚུལ་གྱི་སྒོ་ནས་དབྱེ་ན་འབྲས་
བུ་ཐོད་རྒལ་བའི་ཕྱིར་འོང་དང་། འབྲས་བུ་རིམ་གྱིས་པའི་ཕྱིར་འོང་གཉིས་
ཡོད། ཁྱོད་ཡིན་པའམ། ཁྱོད་ཀྱི་ནང་ཚན་དུ་གྱུར་པའི་འབྲས་བུ་རིམ་གྱིས་
པའི་ཕྱིར་འོང་མེད་པ་ཡང་ཡིན། ཕྱིར་འོང་འབྲས་གནས་ཡང་ཡིན་པའི་གཞི་
མཐུན་པར་དམིགས་པ། དང་པོའི་མཚན་ཉིད། ཕྱིར་འོང་གང་ཞིག རྒྱུན་
ཞུགས་ཀྱི་རྟོགས་པ་སྔོན་དུ་སོང་བ། གཉིས་པའི་མཚན་ཉིད། དེ་ལ་དབང་
པོའི་སྒོ་ནས་དབང་རྟུལ་དད་མོས་པའི་ཕྱིར་འོང་འབྲས་གནས་དང་། དབང་
རྣོན་མཐོང་ཐོབ་པའི་ཕྱིར་འོང་འབྲས་གནས་གཉིས། ། ཕྱིར་འོང་འབྲས་
གནས་གང་ཞིག རང་གི་ཞུགས་པ་དད་པའི་རྗེས་འབྲང་དང་དད་མོས་པ་
གང་རུང་གི་རྟོགས་པ་སྔོན་དུ་སོང་བ། དང་པོའི་མཚན་ཉིད། དེ་གང་ཞིག །
322

དགེ་འདུན་ཉི་ཤུའི་མཐའ་དཔྱོད །
རང་གི་ཞུགས་པ་ཆོས་ཀྱི་རྗེས་འབྲང་དང་མཐོང་ཐོབ་པ་གང་རུང་གི་རྟོགས་
པ་སྔོན་དུ་སོང་བ། གཉིས་པའི་མཚན་ཉིད། དེ་ལ་སྦྱོར་བའི་སྒོ་ནས་དབྱེ་ན།
ཕྱིར་འོང་འབྲས་གནས་ཙམ་པོ་པ་དང་། དེ་ཁྱད་པར་ཅན་གཉིས། ཕྱིར་འོང་
འབྲས་གནས་གང་ཞིག རང་གི་གོང་མའི་འབྲས་བུ་ལ་མ་ཞུགས་པས་རབ་ཏུ་
ཕྱེ་བ། དང་པོའི་མཚན་ཉིད། དེ་གང་ཞིག དེ་ལ་ཞུགས་པས་རབ་ཏུ་ཕྱེ་བའི་
རིགས་སུ་གནས་པ། གཉིས་པའི་མཚན་ཉིད། ཕྱིར་འོང་འབྲས་གནས་ཁྱད་
པར་ཅན་དང་ཚེ་གཅིག་བར་ཆད་གཅིག་པ་དོན་གཅིག་སྟེ། མཛོད་ལས།
ཉེས་ཆ་བདུན་དང་བརྒྱད་ཟད་པ། །ཞེས་གསུངས་པའི་ཕྱིར། འབྲས་བུ་ཐོད་
རྒལ་པའི་ཕྱིར་འོང་གི་ས་མཚམས་བདེན་པ་མངོན་རྟོགས་སྐད་ཅིག་བཅུ་་་་
དྲུག་པ་ནས་འདོད་ཉོན་དགུ་པའི་དངོས་གཉེན་གྱི་བར་ན་ཡོད། གཉིས་པ་ནི།
དེ་དྲུག་པ་སྤངས་པའི་རྣམ་གྲོལ་ལམ་ནས་དེ་དགུ་པའི་དངོས་གཉེན་གྱི་བར་་
ན་ཡོད། སྒྲ་བཤད་པ་ནི། ཅིའི་ཕྱིར་ཕྱིར་འོང་ཞེས་བྱ་ན། འདོད་པར་ལས་
ཉོན་གྱིས་ལན་ཅིག་ཕྱིར་འོང་བ་སྟེ་སྐྱེ་སྲིད་གཅིག་ལེན་པས་ན་དེ་ལྟར་བཤད་
པའི་ཕྱིར།
། ཕྱིར་མི་འོང་ཞུགས་གནས་བཤད་པ་ལས་ ་་་་་་
གཞན་གྱི་འདོད་པ་དགག་པ།
༈ གསུམ་པ་ཕྱིར་མི་འོང་ཞུགས་གནས་བཤད་པ་ལ། ཁ་ཅིག ལམ་རྗེས་
ཤེས་ཀྱི་རྟོགས་པ་ཐོབ་པའི་འདོད་ཉོན་དགུ་པ་མ་སྤངས་པའི་ཉན་ཐོས་གང་་་་་
ཞིག འདོད་ཉོན་དང་པོ་ནས་དགུ་པའི་བར་གང་རུང་སྤོང་བ་ལ་བརྩོན་པའི་
323

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
གང་ཟག འབྲས་བུ་རིམ་གྱིས་པའི་ཕྱིར་མི་འོང་ཞུགས་པའི་མཚན་ཉིད་ཟེར་ན་
འདོད་ཉོན་དགུ་པའི་དངོས་གཉེན་ལ་གནས་པའི་སྤང་བྱ་ཅིག་ཅར་བའི་རྒྱུན་
ཞུགས་འབྲས་གནས་ཁྱད་པར་ཅན་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། ཁ་ཅིག དེ་ཕྱིར་མི་འོང་ཞུགས་པའི་མཚན་ཉིད་ཟེར་ན། མཐོང་ལམ་
སྡུག་བསྔལ་ཆོས་བཟོད་ལ་གནས་པའི་ཆགས་བྲལ་སྔོན་སོང་གི་ཕྱིར་མི་འོང་་་
ཞུགས་པ་ཆོས་ཅན། ལམ་རྗེས་ཤེས་ཀྱི་རྟོགས་པ་ཐོབ་པར་ཐལ། ཕྱིར་མི་འོང་
ཞུགས་པ་ཡིན་པའི་ཕྱིར་ཏེ། ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་
ཡིན་པའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར། ཁ་ཅིག ཐ་མའི་ཆ་མཐུན་ལྔ་
སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་པའི་་
གང་ཟག ཕྱིར་མི་འོང་ཞུགས་པའི་མཚན་ཉིད་ཟེར་ན་མི་འཐད་དོ། །དེ་ཐོབ་
ཕྱིར་དུ་བརྩོན་པའི་ཉན་ཐོས་ཚོགས་ལམ་པ་ཡོད་པའི་ཕྱིར། ཁ་ཅིག ཕྱིར་མི་
འོང་ཞུགས་པ་ཡིན་ན། འདོད་ཉོན་བརྒྱད་པ་སྤངས་པས་ཁྱབ་སྟེ། ཀུན་བཏུས་
ལས། ཕྱིར་མི་འོང་བའི་འབྲས་བུ་ལ་ཞུགས་པའི་གང་ཟག་གང་ཞེ་ན། གང་སྒོམ་
པའི་ལམ་ལ་འདོད་པ་ན་སྤྱོད་པའི་ཉོན་མོངས་པའི་རྣམ་པ་བདུན་པ་དང་་་་་་
བརྒྱད་པ་སྤངས་པའི་ལམ་ལ་གནས་པའི་གང་ཟག་གོ །ཞེས་གསུངས་པའི་ཕྱིར་
ན་མ་ཁྱབ་སྟེ། དེ་ཕྱིར་མི་འོང་ཞུགས་པའི་མ་མཐའི་ས་མཚམས་སྟོན་པའི་
གཞུང་ཡིན་པའི་ཕྱིར། དེ་ལྟར་མ་ཡིན་ན་འདོད་ཉོན་བདུན་པའི་དངོས་གཉེན་
བར་ཆད་མེད་ལམ་ལ་གནས་པའི་འབྲས་བུ་རིམ་གྱིས་པའི་ཕྱིར་འོང་འབྲས་་་་་
གནས་ཆོས་ཅན། འདོད་ཉོན་བརྒྱད་པ་སྤངས་པར་ཐལ། ཕྱིར་མི་འོང་ཞུགས་
324

དགེ་འདུན་ཉི་ཤུའི་མཐའ་དཔྱོད།།
པ་ཡིན་པའི་ཕྱིར་ཏེ། འབྲས་བུ་རིམ་གྱིས་པའི་ཕྱིར་མི་འོང་ཞུགས་པ་ཡིན་པའི་
ཕྱིར། ཁ་ཅིག ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་
འབྲས་བུ་ལ་གནས་པའི་གང་ཟག ཕྱིར་མི་འོང་འབྲས་གནས་ཀྱི་མཚན་ཉིད།
དབྱེ་ན། འདོད་པར་ཚེ་ཡོངས་སུ་གྱུར་པའི་ཕྱིར་མི་འོང་དང། འདོད་པར་ཚེ་
ཡོངས་སུ་མ་གྱུར་པའི་ཕྱིར་མི་འོང་གཉིས་ཡོད། ཚེ་དང་པོ་ལ་རྒྱུན་ཞུགས་དང་
ཕྱིར་འོང་གི་འབྲས་བུ་མངོན་དུ་བྱས་ནས་ཚེ་གཉིས་པ་ལ་ཕྱིར་མི་འོང་དུ་གྱུར་་་་
པའི་ཕྱིར་མི་འོང་། དང་པོའི་མཚན་ཉིད། མཐོང་ལམ་ཐོབ་པའི་ཚེ་དེ་ལ་ཕྱིར་
མི་འོང་དུ་གྱུར་པའི་ཕྱིར་མི་འོང་གཉིས་པའི་མཚན་ཉིད། ཕྱིར་མི་འོང་གང་
ཞིག་གཟུགས་སུ་ཉིང་མཚམས་སྦྱོར་བ། གཟུགས་སུ་ཉེར་འགྲོའི་ཕྱིར་མི་འོང་གི་
མཚན་ཉིད་ཟེར་ན། སྲིད་ཉོན་བརྒྱད་པ་སྤངས་པའི་ཕྱིར་མི་འོང་ཆོས་ཅན།།
མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར་
ཏེ། སྲིད་ཉོན་དགུ་པའི་དངོས་གཉེན་ལ་གནས་པའི་ཕྱིར་མི་འོང་ཡོད་པའི་ཕྱིར་
ཏེ། སྐད་ཅིག་གཉིས་པར་དགྲ་བཅོམ་པའི་འབྲས་བུ་མངོན་དུ་བྱེད་པར་ངེས་
པའི་ཕྱིར་མི་འོང་ཡོད་པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར།
གཞན་ཡང་། ངེས་པའི་རྒྱུན་ཞུགས་སྲིད་པ་ལན་བདུན་པ་པའི་རྟོགས་པ་སྔོན་
དུ་སོང་བའི་ཕྱིར་མི་འོང་ཆོས་ཅན། མཚན་ཉིད་གཉིས་པ་དེར་ཐལ། མཚོན་བྱ་
དེའི་ཕྱིར་ཏེ། དེ་དང་འདོད་པར་ཚེ་ཡོངས་སུ་མ་གྱུར་པའི་ཕྱིར་མི་འོང་གང་
རུང་གང་ཞིག གཉིས་པ་མ་ཡིན་པའི་ཕྱིར། དང་པོ་གྲུབ་སྟེ། ཕྱིར་མི་འོང་ཡིན་
པའི་ཕྱིར། གཉིས་པ་མ་གྲུབ་ན། མཐོང་ལམ་ཐོབ་པའི་ཚེ་དེ་ལ་ཕྱིར་མི་འོང་དུ་
325

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གྱུར་པའི་ཕྱིར་མི་འོང་ཡིན་པར་ཐལ། མ་གྲུབ་པ་དེའི་ཕྱིར། ཁྱབ་པ་ཁས། རྩ་
བར་འདོད་མི་ནུས་ཏེ། ཆོས་ཅན་དེའི་ཕྱིར། གཞན་ཡང་། རྒྱུན་ཞུགས་རིགས་
སྐྱེའི་རྟོགས་པ་སྔོན་དུ་སོང་བའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར།
ཁོ་ན་རེ། འགྲེལ་བཤད་རྒྱལ་པོ་སྲས་ལས། ཕྱིར་མི་འོང་ཡོངས་སུ་གྱུར་པ་ནི་ཚེ་
དང་པོ་ལ་རྒྱུན་དུ་ཞུགས་པའི་འབྲས་བུའམ་ལན་གཅིག་ཕྱིར་འོང་བའི་འབྲས་་་
བུ་ཐོབ་ནས་ཚེ་གཉིས་པ་ལ་ཕྱིར་མི་འོང་དུ་འགྱུར་བ་ཡིན་ནོ། །ཞེས་གསུངས་པ་
མི་འཐད་པར་ཐལ། འདོད་པར་ཚེ་ཡོངས་སུ་གྱུར་པའི་ཕྱིར་མི་འོང་ཡིན་ན།
མཚན་ཉིད་དེ་ཡིན་པས་མཁྱབ་པའི་ཕྱིར་ན་མ་ཁྱབ་སྟེ། དེ་འདྲ་བའི་ཕྱིར་མི་
འོང་གི་སྐྱེ་བའི་ཉུང་མཐའ་སྟོན་པའི་གཞུང་ཡིན་པའི་ཕྱིར། གཞན་ཡང་། འོག་
མིན་གྱི་རྟེན་ལ་མྱང་འདས་མངོན་དུ་བྱེད་པར་ངེས་པའི་གཟུགས་སུ་ཉེར་་་་་་
འགྲོའི་ཕྱིར་མི་འོང་གོང་འཕོ་འཕར་བའི་རྟོགས་པ་སྔོན་དུ་སོང་བའི་ཚངས་་་་་
རིས་ཀྱི་རྟེན་ཅན་གྱི་ཕྱིར་མི་འོང་ཆོས་ཅན། གཟུགས་སུ་ཉེར་འགྲོའི་ཕྱིར་མི་
འོང་ཡིན་པར་ཐལ། མཚན་ཉིད་དེའི་ཕྱིར། དང་པོ་གྲུབ་སྟེ། ཆོས་ཅན་དེའི་
ཕྱིར། གཉིས་པ་གྲུབ་སྟེ། གཟུགས་ཀྱི་རྟེན་ལ་མྱང་འདས་མངོན་དུ་བྱེད་པའི་
ཕྱིར་འདོད་ན་འདོད་པའི་རྟེན་ཅན་ཡིན་པར་ཐལ་ལོ། །ཁྱབ་སྟེ། གཟུགས་སུ་
ཉེར་འགྲོའི་ཕྱིར་མི་འོང་བར་འདའ་བ་ཡིན་ན་ཡང་འདོད་པའི་རྟེན་ཅན་ཡིན་་་
པས་ཁྱབ། དེ་སྐྱེ་འདའ་བ་དང་དེ་གོང་འཕོ་བ་གང་རུང་ཡིན་ན་ཡང་དེ་ཡིན་
དགོས་པའི་ཕྱིར། དང་པོ་གྲུབ་སྟེ། དེ་ཡིན་ན། མངོན་པར་འགྲུབ་པའི་ལས་
ཅན་ཡིན་དགོས་པའི་ཕྱིར། གཉིས་པ་གྲུབ་སྟེ། དེ་ཡིན་ན། སྐྱེ་གནས་གཞན་ལ་
326

དགེ་འདུན་ཉི་ཤུའི་མཐའ་དཔྱོད།
མྱོང་འགྱུར་གྱི་ལས་ཅན་ཡིན་དགོས་པའི་ཕྱིར། གསུམ་པ་གྲུབ་སྟེ། དེ་ཡིན་ན།
ལན་གྲངས་གཞན་ལ་མྱོང་འགྱུར་གྱི་ལས་ཅན་ཡིན་དགོས་པའི་ཕྱིར་ཏེ། མཛོད་
ལས། གཟུགས་སུ་ཉེར་འགྲོ་དགུར་བཤད་དོ། །དེ་དག་གི་ནི་ཁྱད་པར་རྣམས། །
ལས་དབང་ཉོན་མོངས་བྱེ་བྲག་ལས། །ཞེས་གསུངས་པའི་ཕྱིར། དེ་ལ་ཁོ་ན་རེ།
ཀུན་བཏུས་དར་ཊཱིཀ་ལས། དབྱེ་བ་འདི་ནི་དངོས་བསྟན་འདོད་པའི་རྟེན་ལ་
དབྱེ་བར་ཟད་ཀྱི་དངོས་སུ་གཞན་ཡོད་པར་ཤེས་པར་བྱའོ། །ཞེས་གསུངས་པ་
མི་འཐད་པར་ཐལ གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་ཡིན་ན།
འདོད་པའི་རྟེན་ཅན་ཡིན་དགོས་པའི་ཕྱིར་ན་མ་ཁྱབ་སྟེ། དེ་དགོས་པར་ཐལ།
དེ་ཡིན་ན། མངོན་པར་འགྲུབ་པའི་ལས་ཅན་ཡིན་དགོས། གཟུགས་ཀྱི་བར་
སྲིད་དུ་སྐྱེ་བ་བླངས་ཟིན་པའི་ཕྱིར་མི་འོང་དེ་གཟུགས་ཀྱི་བར་སྲིད་མངོན་པར་་
འགྲུབ་པའི་ལས་ཅན་མ་ཡིན་པའི་ཕྱིར། དང་པོ་གྲུབ་སྟེ། རྣམ་བཤད་ལས།
བར་དོར་འདའ་བ་ནི་གཟུགས་སུ་སྐྱེ་བའི་ཀུན་སྦྱོར་སྤངས་། མངོན་པར་
འགྲུབ་པའི་ཀུན་སྦྱོར་མ་སྤངས་པས་གཟུགས་ཀྱི་བར་སྲིད་ཀྱི་རྟེན་ལ་མྱ་་་་་་
འདས་མངོན་དུ་བྱེད་པའོ། །ཞེས་གསུངས་པའི་ཕྱིར། ཁ་ཅིག གཟུགས་སུ་ཉེར་
འགྲོའི་ཕྱིར་མི་འོང་གང་ཞིག གཟུགས་སུ་སྐྱེ་བའི་ཀུན་སྦྱོར་སྤངས། མངོན་པར་
འགྲུབ་པའི་ཀུན་སྦྱོར་མ་སྤངས་པས་གཟུགས་ཀྱི་བར་སྲིད་ཀྱི་རྟེན་ལ་མྱ་་་་་་་
འདས་མངོན་དུ་བྱེད་པ། བར་འདའ་པའི་ཕྱིར་མི་འོང་གི་མཚན་ཉིད། དེ་གང་
ཞིག དེར་སྐྱེ་བའི་ཀུན་སྦྱོར་དང་མངོན་པར་འགྲུབ་པའི་ཀུན་སྦྱོར་གཉིས་ཀ་མ་
སྤངས་པས་དེའི་སྐྱེ་སྲིད་ཀྱི་རྟེན་ལ་མྱང་འདས་མངོན་དུ་བྱེད་པ། སྐྱེ་འདའ་
327

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བའི་ཕྱིར་མི་འོང་གི་མཚན་ཉིད། ཟེར་ན་མི་འཐད་དེ། གཟུགས་སུ་ཉེར་འགྲོའི་
ཕྱིར་མི་འོང་བར་འདའ་བ་གཟུགས་ཀྱི་བར་སྲིད་དུ་སྐྱེས་མ་ཐག་པའི་ཕྱིར་མི་་་
འོང་དེ། བར་འདའ་པའི་ཕྱིར་མི་འོང་ཡིན་ཡང་གཟུགས་སུ་ཉེར་འགྲོའི་ཕྱིར་མི་
འོང་བར་འདའ་བ་མ་ཡིན་པའི་ཕྱིར། དེ་ལྟར་ཡང་གསེར་ཕྲེང་ལས། དེ་ལྟར་ན་
འདའ་བ་བཞི་དང་གོང་འཕོ་སྟེ་ལྔ་ལ་ནི་གོང་མའི་རྟེན་ཅན་ཡང་ཡོད་ལ། ཉེར་
འགྲོ་གཉིས་སུ་ཕྱེ་བའི་དེ་དག་ནི་འདོད་རྟེན་པའོ། །ཞེས་གསུངས་པའི་ཕྱིར།
གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་གཟུགས་ཀྱི་བར་སྲིད་དུ་་་་་
སྐྱེས་མ་ཐག་པའི་ཕྱིར་མི་འོང་ཆོས་ཅན། བར་འདའ་པའི་ཕྱིར་མི་འོང་ཡིན་ཏེ།
གཟུགས་སུ་ཉེར་འགྲོའི་ཕྱིར་མི་འོང་བར་འདའ་བའི་རྟོགས་པ་སྔོན་དུ་སོང་་་་་་
བའི་ཕྱིར་མི་འོང་གང་ཞིག གཟུགས་ཀྱི་བར་སྲིད་ཀྱི་རྟེན་ལ་མྱང་འདས་མངོན་
དུ་བྱེད་པའི་ཕྱིར། དེས་གཞན་རྣམས་ལའང་རིགས་འགྲོའོ། ། ཁ་ཅིག གཟུགས་
སུ་ཉེར་འགྲོའི་ཕྱིར་མི་འོང་གང་ཞིག་གཟུགས་ཀྱི་བར་སྲིད་ཀྱི་རྟེན་ལ་མྱང་
འདས་མངོན་དུ་བྱེད་པ། གཟུགས་སུ་ཉེར་འགྲོའི་ཕྱིར་མི་འོང་བར་འདའ་བའི་
མཚན་ཉིད། དེ་གང་ཞིག གཟུགས་སུ་སྐྱེ་སྲིད་གཅིག་ཁོ་ན་བླངས་ནས་མྱང་
འདས་མངོན་དུ་བྱེད་པ་དེ། སྐྱེ་འདའ་བའི་མཚན་ཉིད། དེ་གང་ཞིག གཟུགས་
སུ་སྐྱེ་བ་གཉིས་བརྒྱུད་བླངས་ནས་མྱང་འདས་མངོན་དུ་བྱེད་པ། གོང་འཕོའི་
མཚན་ཉིད་ཟེར་ན། དང་པོ་མི་འཐད་དེ། གཟུགས་ཀྱི་བར་སྲིད་ཀྱི་རྟེན་ལ་མྱང་
འདས་མངོན་དུ་བྱེད་པའི་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་ཡོད་་་
པའི་ཕྱིར་ཏེ། ཚངས་པ་མདུན་ན་འདོན་གྱི་བར་སྲིད་ཀྱི་རྟེན་ལ་མྱང་འདས་
328

དགེ་འདུན་ཉི་ཤུའི་མཐའ་དཔྱོད།
མངོན་དུ་བྱེད་པའི་དེ་ཡོད་པའི་ཕྱིར་ཏེ། མཛོད་འགྲེལ་ལས། གོང་དུ་འཕོ་བ་དེ་
དག་ནི་བར་སྐབས་སུ་ཡང་ཡོངས་སུ་མྱ་ངན་ལས་འདའ་རུང་བར་བལྟའོ། ། །
ཞེས་གསུངས་པའི་ཕྱིར། གཞན་ཡང་། ཚངས་རིས་ཀྱི་རྟེན་ལ་མྱང་འདས་
མངོན་དུ་བྱེད་པའི་གཟུགས་སུ་ཉེར་འགྲོའི་ཕྱིར་མི་འོང་བར་འདའ་པ་ཆོས་་་་་
ཅན། མཚོན་བྱ་གཉིས་པ་དེར་ཐལ། མཚན་ཉིད་དེའི་ཕྱིར། རྟགས་གྲུབ་ཟིན།
འདོད་མི་ནུས་ཏེ། ཆོས་ཅན་དེའི་ཕྱིར། ཡང་དེ་ཆོས་ཅན། མཚན་ཉིད་གསུམ་
པའི་ཟུར་ཕྱི་མ་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། གཟུགས་སུ་
སྐྱེ་བ་གཅིག་ཁོ་ན་བླངས་པའི་རྟེན་དེ་ལ་མྱང་འདས་མངོན་དུ་བྱེད་པའི་ཕྱིར།
ཁ་ཅིག ཕྱིར་མི་འོང་གང་ཞིག འོག་མིན་དང་སྲིད་རྩེ་གང་རུང་གི་རྟེན་ལ་མྱང་
འདས་མངོན་དུ་བྱེད་པ། ཕྱིར་མི་འོང་གོང་འཕོའི་མཚན་ཉིད་ཟེར་ན། མི་
འཐད་དེ། ཚངས་རིས་དང་གནས་གཙང་དང་པོ་གསུམ་གང་རུང་གི་རྟེན་ལ་
མྱང་འདས་མངོན་དུ་བྱེད་པའི་ཕྱིར་མི་འོང་གོང་འཕོ་ཡོད་པའི་ཕྱིར་ཏེ། མཛོད་
འགྲེལ་ལས། གོང་དུ་འཕོ་བ་དེ་དག་བར་སྐབས་སུ་ཡང་། ཞེས་གསུངས་པའི་
ཕྱིར། ཁ་ཅིག གཟུགས་སུ་ཉེར་འགྲོའི་ཕྱིར་མི་འོང་གང་ཞིག དེ་འདྲ་བ་དེའི་
མཚན་ཉིད་ཟེར་ན་མི་འཐད་དེ། ཚངས་རིས་ཀྱི་རྟེན་ལ་མྱང་འདས་མངོན་དུ་
བྱེད་པའི་གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་ཡོད་པའི་ཕྱིར་ཏེ།
མཛོད་ལས། གཞན་ནི་གཟུགས་མེད་འགྲོ་རྣམས་བཞི། ཞེས་གསུངས་པའི་ཕྱིར།
ཁ་ཅིག གཟུགས་སུ་ཉེར་འགྲོའི་ཕྱིར་མི་འོང་གང་ཞིག བསམ་གཏན་གྱི་སྤེལ་
སྒོམ་བྱས་པ། གཟུགས་སུ་ཉེར་འགྲོའི་ཕྱིར་མི་འོང་འོག་མིན་མཐར་ཐུག་འགྲོའི་
329

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མཚན་ཉིད་ཟེར་ན་མི་འཐད་དེ། བསམ་གཏན་གྱི་སྤྲེལ་སྒོམ་བྱས་པའི་གཟུགས་
སུ་ཉེར་འགྲོའི་ཕྱིར་མི་འོང་བར་འདའ་པ་ཡང་ཡོད། དེ་འདྲ་བའི་སྐྱེ་འདའ་པ་
ཡང་ཡོད་པའི་ཕྱིར། དང་པོ་གྲུབ་སྟེ། འོག་མིན་གྱི་བར་སྲིད་ཀྱི་རྟེན་ལ་མྱང་
འདས་མངོན་དུ་བྱེད་པའི་གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ་་་
ཡོད། འོག་མིན་དུ་སྐྱེ་བ་ལ་བསམ་གཏན་གྱི་སྤེལ་སྒོམ་བྱེད་དགོས་པའི་ཕྱིར།
གཉིས་པ་གྲུབ་སྟེ། འོག་མིན་གྱི་སྐྱེ་སྲིད་དུ་མྱང་འདས་མངོན་དུ་བྱེད་པའི་ཕྱིར་
མི་འོང་སྐྱེ་འདའ་པ་ཡོད་པའི་ཕྱིར། དེར་སྐྱེ་བ་ལ་བསམ་གཏན་གྱི་སྤེལ་སྒོམ་
བྱེད་དགོས་པའི་ཕྱིར། གནས་གཙང་དུ་སྐྱེ་བ་ལེན་པ་ལ་དེ་དགོས་པའི་ཕྱིར་རོ། །
ཁ་ཅིག གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་གང་ཞིག བསམ་གཏན་
གྱི་སྤེལ་སྒོམ་བྱས་པ། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་འོག་མིན་
མཐར་ཐུག་འགྲོའི་མཚན་ཉིད་ཟེར་ན། ཉན་ཐོས་ཀྱི་མཐོང་ལམ་རྣམ་གྲོལ་ལམ་
ལ་གནས་པའི་གཟུགས་སུ་ཉེར་འགྲོའི་ཕྱིར་མི་འོང་མེད་པར་ཐལ། དེ་འདྲ་བའི་
གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་མེད་པའི་ཕྱིར་ཏེ། དེ་འདྲ་བའི་
ཕྱིར་མི་འོང་གོང་འཕོ་འོག་མིན་མཐར་ཐུག་འགྲོ་མེད་པའི་ཕྱིར། མ་གྲུབ་ན། དེ་
ཆོས་ཅན། བསམ་གཏན་གྱི་སྤེལ་སྒོམ་བྱས་པར་ཐལ། གཟུགས་སུ་ཉེར་འགྲོའི་
ཕྱིར་མི་འོང་འོག་མིན་མཐར་ཐུག་འགྲོ་ཡིན་པའི་ཕྱིར་ཏེ། ཆོས་ཅན་དེའི་ཕྱིར།
རྩ་བར་འདོད་མི་ནུས་ཏེ། ཉན་ཐོས་མཐོང་ལམ་པ་ཡིན་པའི་ཕྱིར། ཁ་ཅིག དེ་
གང་ཞིག ཚངས་རིས་དང་འོག་མིན་དུ་སྐྱེས་ནས་རྟེན་དེ་ལ་མྱང་འདས་མངོན་
དུ་བྱེད་པ། ཕྱིར་མི་འོང་འཕར་པའི་མཚན་ཉིད། དེ་གང་ཞིག ཚངས་རིས་དང་
330

དེ་དགེ་འདུན་ཉི་ཤུའི་མཐའ་དཔྱོད།
གནས་གཙང་དང་པོ་གསུམ་གང་རུང་དང་འོག་མིན་དུ་སྐྱེས་ནས་རྟེན་དེ་ལ་ས་
མྱང་འདས་མངོན་དུ་བྱེད་པ། ཕྱེད་འཕར་པའི་མཚན་ཉིད། དེ་གང་ཞིག
ཚངས་ཆེན་མ་གཏོགས་པའི་གཟུགས་ཀྱི་གནས་རིགས་བཅུ་དྲུག་ཏུ་སྐྱེ་བ་་་་་་
བླངས་ནས་འོག་མིན་གྱི་རྟེན་ལ་མྱང་འདས་མངོན་དུ་བྱེད་པ། གཟུགས་སུ་ཉེར་
འགྲོའི་ཕྱིར་མི་འོང་གནས་ཐམས་ཅད་དུ་འཆི་འཕོ་པའི་མཚན་ཉིད་ཟེར་ན།
འོག་མིན་གྱི་རྟེན་ལ་མྱང་འདས་མངོན་དུ་བྱེད་པར་ངེས་པའི་གཟུགས་སུ་ཉེར་་
འགྲོའི་ཕྱིར་མི་འོང་གནས་ཐམས་ཅད་དུ་འཆི་འཕོ་བ་ཆོས་ཅན། མཚོན་བྱ་དང་
པོ་དེར་ཐལ། མཚན་ཉིད་དེའི་ཕྱིར། ཚངས་ཆེན་མ་གཏོགས་གཟུགས་ཁམས་
གནས་རིགས་བཅུ་དྲུག་ཏུ་སྐྱེ་བ་བླངས་ནས་འོག་མིན་གྱི་རྟེན་དེ་ལ་མྱང་འདས་་
མངོན་དུ་བྱེད་པའི་ཕྱིར་ཏེ། ཆོས་ཅན་དེའི་ཕྱིར། གཞན་ཡང་། དེ་ཆོས་ཅན།
མཚོན་བྱ་གཉིས་པ་དེར་ཐལ། མཚན་ཉིད་དེའི་ཕྱིར། རྟགས་སྔར་བཞིན།
གཞན་ཡང་། མཚན་ཉིད་དེ་རྣམས་མི་འཐད་དེ། གཟུགས་སུ་ཉེར་འགྲོའི་ཕྱིར་
མི་འོང་འོག་མིན་མཐར་ཐུགས་འགྲོ་ཡིན་ན། འོག་མིན་གྱི་རྟེན་ལ་མྱང་འདས་
མངོན་དུ་བྱེད་པས་མ་ཁྱབ་པའི་ཕྱིར་ཏེ། བསམ་གཏན་དང་པོའི་རྟེན་ལ་མྱང་
འདས་མངོན་དུ་བྱེད་པའི་དེ་ཡོད་པའི་ཕྱིར་ཏེ། མཛོད་འགྲེལ་ལས། གོང་དུ་
འཕོ་བ་དེ་དག་ནི། །ཞེས་སོགས་གསུངས་པའི་ཕྱིར། ཁ་ཅིག གཟུགས་སུ་ཉེར་
འགྲོའི་ཕྱིར་མི་འོང་སྐྱེ་འདའ་པ་གཟུགས་སུ་སྐྱེ་བ་གཉིས་བརྒྱུད་ལེན་པ་ཡོད་་་་་
ཟེར་ན། མི་འཐད་དེ། གཟུགས་སུ་སྐྱེ་བ་གཉིས་བརྒྱུད་ལེན་པའི་གཟུགས་སུ་
ཉེར་འགྲོའི་ཕྱིར་མི་འོང་ཡིན་ན། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་
331

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཡིན་དགོས་པའི་ཕྱིར་རོ། །ཁོ་ན་རེ། དམ་བཅའ་འཐད་པར་ཐལ། དེས་
གཟུགས་ཀྱི་སྐྱེ་སྲིད་བར་སྲིད་གཉིས་ལེན་པའི་ཕྱིར་ན་མ་ཁྱབ་སྟེ། སྐབས་འདིར་
བར་དོའི་ཚེ་ལོགས་པར་མི་འདྲེན་པའི་ཕྱིར། ཁ་ཅིག སྐྱེ་འདའ་བའི་ཕྱིར་མི་
འོང་ཡིན་ན། གཟུགས་སུ་ཉེར་འགྲོའི་ཕྱིར་མི་འོང་སྐྱེ་འདའ་བ་ཡིན་པས་ཁྱབ་
ཟེར་ན། མི་འཐད་དེ། གཟུགས་མེད་ཉེར་འགྲོའི་ཕྱིར་མི་འོང་སྐྱེ་འདའ་བ་ཡོད་
པའི་ཕྱིར་ཏེ། མཛོད་ལས། གཞན་ནི་གཟུགས་མེད་འགྲོ་རྣམས་བཞི། །ཞེས་
གསུངས་པའི་ཕྱིར། ཁ་ཅིག གཟུགས་སུ་ཉེར་འགྲོའི་ཕྱིར་མི་འོང་གང་ཞིག་
གཟུགས་སུ་སྐྱེ་བའི་ཀུན་སྦྱོར་དང་མངོན་པར་འགྲུབ་པའི་ཀུན་སྦྱོར་མ་སྤངས་་་
པས་གཟུགས་སུ་སྐྱེ་སྲིད་བླངས་ནས་རྟེན་དེ་ལ་མྱང་འདས་མངོན་དུ་བྱེད་པ།
གཟུགས་སུ་ཉེར་འགྲོའི་ཕྱིར་མི་འོང་སྐྱེ་འདའ་བའི་མཚན་ཉིད་ཟེར་ན། ཚངས་
རིས་ཀྱི་རྟེན་ལ་མྱང་འདས་མངོན་དུ་བྱེད་པའི་གཟུགས་སུ་ཉེར་འགྲོའི་ཕྱིར་མི་་
འོང་གོང་འཕོ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། ཆོས་
ཅན་དེའི་ཕྱིར། འདོད་ན་སླ། ཁ་ཅིག མཐོང་ལམ་ཐོབ་པའི་ཚེ་དེ་ལ་ཕྱིར་མི་
འོང་དུ་གྱུར་པའི་ཕྱིར་མི་འོང་གང་ཞིག འོག་མིན་དང་སྲིད་རྩེ་གང་རུང་གི་
རྟེན་ལ་མྱང་འདས་མངོན་དུ་བྱེད་པ། གཟུགས་སུ་ཉེར་འགྲོའི་ཕྱིར་མི་འོང་གི་
མཚན་ཉིད་ཟེར་ན། འོག་མིན་གྱི་རྟེན་ལ་མྱང་འདས་མངོན་དུ་བྱེད་པར་ངེས་
པའི་ཕྱིར་མི་འོང་གོང་འཕོའི་རྟོགས་པ་སྔོན་དུ་སོང་བའི་ཚངས་རིས་ཀྱི་རྟེན་་་་་
ཅན་གྱི་ཕྱིར་མི་འོང་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
དང་པོ་གྲུབ་སྟེ། ཆོས་ཅན་དེའི་ཕྱིར། གཉིས་པ་གྲུབ་སྟེ། འོག་མིན་གྱི་རྟེན་ལ་
332

་་ དགེ་འདུན་ཉི་ཤུའི་མཐའ་དཔྱོད།
མྱང་འདས་མངོན་དུ་བྱེད་པའི་ཕྱིར། ཁ་ཅིག དེ་འདྲ་བའི་ཕྱིར་མི་འོང་གང་
ཞིག་གཟུགས་སུ་སྐྱེ་བ་མ་བླངས་པར་གཟུགས་མེད་ཀྱི་རྟེན་ལ་མྱང་འདས་
མངོན་དུ་བྱེད་པ། གཟུགས་མེད་ཉེར་འགྲོའི་ཕྱིར་མི་འོང་གི་མཚན་ཉིད་ཟེར་ན།
གཟུགས་མེད་ཉེར་འགྲོའི་ཕྱིར་མི་འོང་གི་རྟོགས་པ་སྔོན་དུ་སོང་བའི་ནམ་་་་་་་
མཁའ་མཐའ་ཡས་ཀྱི་རྟེན་ཅན་གྱི་ཕྱིར་མི་འོང་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། དང་པོ་སླ་གཉིས་པ་གྲུབ་སྟེ། ཆོས་ཅན་དེའི་ཕྱིར། ཁྱབ་
སྟེ། གཟུགས་མེད་ཉེར་འགྲོའི་ཕྱིར་མི་འོང་ཡིན་ན། གཟུགས་མེད་ཀྱི་རྟེན་ལ་
མྱང་འདས་མངོན་དུ་བྱེད་པས་ཁྱབ་པའི་ཕྱིར། ཁ་ཅིག གཟུགས་སུ་ཉེར་འགྲོའི་
ཕྱིར་མི་འོང་ཡིན་ན། གཟུགས་ཀྱི་རྟེན་ལ་མྱང་འདས་མངོན་དུ་བྱེད་པས་ཁྱབ་
པར་ཐལ། གཟུགས་མེད་ཉེར་འགྲོའི་ཕྱིར་མི་འོང་ཡིན་ན། གཟུགས་མེད་ཀྱི་
རྟེན་ལ་མྱང་འདས་མངོན་དུ་བྱེད་པས་ཁྱབ་པའི་ཕྱིར་ན་མ་ཁྱབ། འདོད་ན།
གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་སྲིད་རྩེའི་མཐར་ཐུག་འགྲོ་ཆོས་་་་
ཅན། དེར་ཐལ། དེའི་ཕྱིར། ཁ་ཅིག འབྲས་བུ་རིམ་གྱིས་པའི་ཕྱིར་མི་འོང་ཡིན་
ན། འདོད་ཉོན་དགུ་པ་སྤངས་པས་ཁྱབ་ཀྱང་ཕྱིར་མི་འོང་ལ་དེས་མ་ཁྱབ་སྟེ།
ལམ་རྗེས་ཤེས་ལ་གནས་པའི་འབྲས་བུ་ཐོད་རྒལ་པའི་ཕྱིར་མི་འོང་གིས་དེ་མ་་་་
སྤངས་པའི་ཕྱིར། དེས་ན་འདོད་ཉོན་དགུ་པ་སྤངས་ན། དེའི་ས་བོན་སྤངས་
པས་ཁྱབ་ཟེར་ན། མདོ་ལས། ཐ་མའི་ཆ་དང་མཐུན་པ་སྤངས་ནས་ཕྱིར་མི་འོང་
གི་འབྲས་བུ་མངོན་དུ་བྱས་སོ། ། ཞེས་གསུངས་པ་མི་འཐད་པར་ཐལ། ཕྱིར་མི་
འོང་ཡིན་ན། ཐ་མའི་ཆ་མཐུན་ལྔ་སྤངས་པས་མ་ཁྱབ་པའི་ཕྱིར། མ་གྲུབ་ན།
333

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ལམ་རྗེས་ཤེས་ལ་གནས་པའི་འབྲས་བུ་ཐོད་རྒལ་པའི་ཕྱིར་མི་འོང་ཆོས་ཅན།།
དེར་ཐལ། དེའི་ཕྱིར། འདོད་ན། གནོད་སེམས་སྤངས་པར་ཐལ་ལོ། །འདོད་ན།
དེའི་ས་བོན་སྤངས་པར་ཐལ། འདོད་པའི་ཕྱིར། ཁྱབ་པ་ཁས། མ་ལ་བདག་ཁོ་
རང་ལུགས་ལ་ཕྱིར་མི་འོང་ཞུགས་པ་དང་
1:|: 
ང་ །
 དེའི་འབྲས་གནས་བཤད་པ།
༈ རང་ལུགས་ལ། ཕྱིར་མི་འོང་ཞུགས་པ་དང་། དེའི་འབྲས་གནས་བཤད་
པ་གཉིས། དང་པོ་ལ། མཚན་ཉིད། དབྱེ་བ། ས་མཚམས་གསུམ་ལས། དང་པོ་
ནི། ཞུགས་པ་བཞིའི་ནང་ཚན་གང་ཞིག ཐ་མའི་ཆ་མཐུན་ལྔ་སྤངས་པས་རབ་
ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་བརྩོན་བཞིན་པའི་སྦྱོར་་་་
རྒྱུན་ཆགས་ལ་གནས་པས་རབ་ཏུ་ཕྱེ་བ། ཕྱིར་མི་འོང་ཞུགས་པའི་མཚན་ཉིད།
དབྱེ་ན། འབྲས་བུ་རིམ་གྱིས་པའི་ཕྱིར་མི་འོང་ཞུགས་པ་དང་། འབྲས་བུ་ཐོད་
རྒལ་བའི་ཕྱིར་མི་འོང་ཞུགས་པ། དེ་གཉིས་གང་ཡང་མ་ཡིན་པའི་ཕྱིར་མི་འོང་
ཞུགས་པ་དང་གསུམ་ཡོད། དང་པོ་དང་རྒྱུན་ཞུགས་ཀྱི་རྟོགས་པ་སྔོན་དུ་སོང་
བའི་ཕྱིར་མི་འོང་ཞུགས་པ་དོན་གཅིག གཉིས་པ་དང་ཆགས་བྲལ་སྔོན་སོང་གི་
དེ་དོན་གཅིག གསུམ་པ་ནི། འབྲས་བུ་ཐོད་རྒལ་པའི་ཕྱིར་མི་འོང་འབྲས་
གནས་ཁྱད་པར་ཅན་ལྟ་བུ། དང་པོའི་ས་མཚམས་རྒྱུན་ཞུགས་ཀྱི་འབྲས་བུ་ཐོབ་
རྗེས་སུ་འདོད་ཉོན་བདུན་པ་སྤོང་བ་ལ་བརྩོན་པ་ནས་དེ་དགུ་པ་སྤོང་བ་ལ་་་་
བརྩོན་པའི་བར་ན་ཡོད། གཉིས་པའི་ས་མཚམས་སྦྱོར་ལམ་སྟན་གཅིག་པ་ནས་
ལམ་རྗེས་ཤེས་ཀྱི་སྔ་ལོགས་ཀྱི་བར་ན་ཡོད། ། : བྱ་བ་གང་
334

དགེ་འདུན་ཉི་ཤུའི་མཐའ་དཔྱོད།
གཉིས་པ་ལ་མཚན་ཉིད། དབྱེ་བ། སོ་སོའི་རང་བཞིན། ས་མཚམས། སྒྲ་
བཤད་པའོ། །དང་པོ་ནི། ཐ་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་
རིགས་སུ་གནས་པའི་དགེ་སྦྱོང་ཚུལ་གྱི་འབྲས་བུ་ལ་གནས་པའི་འཕགས་པ། །
ཕྱིར་མི་འོང་འབྲས་གནས་ཀྱི་མཚན་ཉིད། འོ་ན། ཕྱིར་མི་འོང་ཡིན་ན། ཐ་མའི་
ཆ་མཐུན་ལྔ་སྤངས་པས་ཁྱབ་ན། ཐ་མའི་ཆ་མཐུན་ལྔ་པོ་དེས་ཕྱིར་མི་འོང་གི་
འབྲས་བུ་འཐོབ་པ་ལ་གེགས་བྱེད་ཚུལ་དེ་གང་ཞེ་ན། མཛོད་འགྲེལ་ལས། ཐ་
མའི་ཆ་དང་མཐུན་པའི་ཀུན་སྦྱོར། ཞེས་གསུངས་པས་མཐོང་སྤང་ཀུན་སྦྱོར་
གསུམ། འདོད་པ་ལ་འདུན་པ། གནོད་སེམས་རྣམས་ཡིན་ལ། དེ་ཡང་དང་པོ་
དེས་རང་རྒྱུད་ལྡན་གྱི་གང་ཟག་འགྲོ་བའི་ཐ་མར་སྐྱེ་བ་ལ་སྦྱོར་བར་བྱེད། ཕྱི་མ་
གཉིས་པོ་དེས་རང་རྒྱུད་ལྡན་གྱི་གང་ཟག་ཁམས་ཀྱི་ཐ་མ་འདོད་ཁམས་སུ་སྐྱེ་བ་
ལ་སྦྱོར་བར་བྱེད་པའི་ཕྱིར། དེ་ལྟར་ཡང་ཀུན་བཏུས་ལས། ཕྱིར་མི་འོང་པའི་
གང་ཟག་གང་ཞེ་ན། གང་སྒོམ་པའི་ལམ་ལ་འདོད་པ་ན་སྤྱོད་པའི་ཉོན་མོངས་
པ་རྣམ་པ་དགུ་སྤངས་པའི་ལམ་ལ་གནས་པའི་གང་ཟག་གོ །གང་གི་ཚེ་འདོད་
པ་ན་སྤྱོད་པའི་སྒོམ་པས་སྤང་བར་བྱ་བ་ཐམས་ཅད་སྤངས་པས་ཕྱིར་མི་འོ་་་་
བར་འགྱུར་ན། ཅིའི་ཕྱིར་ཐ་མའི་ཆ་དང་མཐུན་པའི་ཀུན་ཏུ་སྦྱོར་བ་ལྔ་སྤངས་
པས་ཕྱིར་མི་འོང་པ་ཞེས་བྱ་ཞེ་ན། གཙོ་བོ་བསྡུ་བའི་ཕྱིར། ཅིའི་ཕྱིར་གཙོ་བོ་
ཞེས་བྱ་ཞེ་ན། འགྲོ་བ་ཐ་མའི་རྒྱུ་ཡིན་པ་དང་། ཁམས་ཐ་མའི་རྒྱུ་ཡིན་པའི་ཕྱིར་
རོ། །ཞེས་པ་དང་། མཛོད་ལས། ཐ་མའི་ཆ་དང་མཐུན་རྣམ་ལྔ། །གཉིས་ཀྱིས་
འདོད་ལས་མི་འདའ་ལ། །གསུམ་པོ་ཡིས་ནི་ཕྱིར་ལྡོག་བྱེད། །ཅེས་གསུངས་པའི་
335

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཕྱིར། བ་ད་ན་བ ། མ་ཆ་ག་ཟླ་བ་
གཉིས་པ་ནི། དེ་ལ་དབང་བོའི་སྒོ་ནས་ཕྱིར་མི་འོང་དད་མོས་པ་དང་
མཐོང་ཐོབ་པ་གཉིས། འབྲས་བུ་མངོན་དུ་བྱེད་ཚུལ་གྱི་སྒོ་ནས་འབྲས་བུ་ཐོད་
རྒལ་པ་དང་འབྲས་བུ་རིམ་གྱིས་པ་གཉིས་ཡོད། དང་པོ་དང་ཆགས་བྲལ་སྔོན་
སོང་གི་ཕྱིར་མི་འོང་། མཐོང་ལམ་གྱི་སྔ་རོལ་ཏུ་འདོད་ཉོན་དགུ་པ་སྤངས་པའི་
ཕྱིར་མི་འོང་། དེའི་སྔ་རོལ་ཏུ་བསམ་གཏན་གྱི་དངོས་གཞིའི་སྙོམས་འཇུག་ཐོབ་
པའི་ཕྱིར་མི་འོང་རྣམས་དོན་གཅིག གཉིས་པ་དང་རྒྱུན་ཞུགས་ཀྱི་རྟོགས་པ་
སྔོན་དུ་སོང་བའི་ཕྱིར་མི་འོང་དོན་གཅིག སྦྱོར་བའི་སྒོ་ནས་འབྲས་གནས་ཙམ་
པོ་པ་དང་ཁྱད་པར་ཅན་གཉིས། འཕགས་ཆོས་རྟེན་ཚུལ་གྱི་སྒོ་ནས་འདོད་པར་
ཚེ་ཡོངས་སུ་གྱུར་པའི་ཕྱིར་མི་འོང་དང་། འདོད་པར་ཚེ་ཡོངས་སུ་མ་གྱུར་པའི་
ཕྱིར་མི་འོང་གཉིས་ཡོད། ་འདོད་པར་སྐྱེ་བ་གཉིས་བརྒྱུད་དུ་འཕགས་ཆོས་
བསྟེན་པའི་ཕྱིར་མི་འོང་། དང་པོའི་མཚན་ཉིད། དཔེར་ན། ངེས་པའི་རྒྱུན་
ཞུགས་སྲིད་པ་ལན་བདུན་པ་པ་དང་། རྒྱུན་ཞུགས་རིགས་སྐྱེའི་རྟོགས་པ་སྔོན་
དུ་སོང་བའི་ཕྱིར་མི་འོང་ལྟ་བུ། མཐོང་ལམ་ཐོབ་པའི་ཚེ་དེ་ལ་ཕྱིར་མི་འོང་དུ་
གྱུར་པའི་ཕྱིར་མི་འོང་། གཉིས་པའི་མཚན་ཉིད། དབྱེ་ན། གཟུགས་སུ་ཉེར་
འགྲོའི་ཕྱིར་མི་འོང་། གཟུགས་མེད་ཉེར་འགྲོའི་ཕྱིར་མི་འོང་། ཕྱིར་མི་འོང་
མཐོང་ཆོས་ཞི། ལུས་མངོན་བྱེད་ཀྱི་ཕྱིར་མི་འོང་དང་བཞི་ཡོད། འདོད་པའི་
རྟེན་ཅན་གྱི་ཕྱིར་མི་འོང་གང་ཞིག གཟུགས་སུ་ཉིང་མཚམས་སྦྱོར་བའི་རིགས་
ཅན། དང་པོའི་མཚན་ཉིད། དེ་ལ་གསུམ་དུ་དབྱེ་བ། ལྔར་དབྱེ་བ། བདུན་དུ་
336

དགེ་འདུན་ཉི་ཤུའི་མཐའ་དཔྱོད།
དབྱེ་བ། དགུར་དབྱེ་བ། བཅུར་དབྱེ་བ། སྟོང་ཕྲག་སོགས་སུ་དབྱེ་བ་དང་དྲུག་
དང་པོ་ལ་གཟུགས་སུ་ཉེར་འགྲོའི་ཕྱིར་མི་འོང་བར་འདའ་བ། སྐྱེ་འདའ་བ།
གོང་འཕོ་དང་གསུམ་དུ་ཡོད་དེ། མཛོད་ལས། གསུམ་ལ་ཡང་རྣམ་གསུམ་ཕྱེ་
ནས། ཞེས་གསུངས་པའི་ཕྱིར། གཉིས་པ་ལ་བར་འདའ་བ། སྐྱེ་ཙམ་ནས་འདའ་
བ༑ འདུ་བྱེད་དང་བཅས་ཏེ་འདའ་བ། འདུ་བྱེད་མེད་པར་འདའ་བ། གོང་
འཕོ་དང་། ལྔ་ཡོད་དེ། མཛོད་ལས། དེ་ནི་བར་སྐྱེ་འདུ་བྱེད་དང་། །འདུ་བྱེད་
མེད་ཡོངས་མྱ་ངན་འདའ། །ཞེས་གསུངས་བའི་ཕྱིར། གསུམ་པ་ལ་བར་འདའ་
བ་གསུམ། སྐྱེ་འདའ་བ་གསུམ། གོང་འཕོ་དང་བདུན་ཡོད་དོ། །འདི་རྣམས་ལ་
སྐྱེས་བུ་དམ་པའི་འགྲོ་བ་བདུན་ཞེས་བཤད་པ་ཡིན་ཏེ་མཛོད་ལས། གོང་དུ་
འཕོ་བ་མ་ཕྱེ་བར། །དམ་པའི་འགྲོ་བ་བདུན་དུ་འདོད། །དམ་པ་དམ་མིན་
འཇུག་མི་འཇུག །སོན་པ་ཕྱིར་མི་འོང་ཕྱིར་དེ། །ཞེས་གསུངས་པའི་ཕྱིར། བཞི་
པ་ལ་དེ་བར་འདའ་བ་གསུམ། སྐྱེ་འདའ་བ་གསུམ། གོང་འཕོ་གསུམ་སྟེ་དགུ་
ཡོད་དེ། མཛོད་ལས། གསུམ་ལ་ཡང་རྣམ་གསུམ་ཕྱེ་ནས། །གཟུགས་སུ་ཉེར་
འགྲོ་དགུར་བཤད་དོ། །ཞེས་གསུངས་པའི་ཕྱིར། ལྔ་པ་ལ་དགུ་པོ་དེའི་སྟེང་དུ་
སྲིད་རྩེའི་མཐར་ཐུག་འགྲོ་དང་བཅུ་ཡོད་དོ། །དྲུག་པ་ལ། གཟུགས་སུ་ཉེར་
འགྲོའི་ཕྱིར་མི་འོང་དེ་ལ་རྒྱས་པར་དབྱེ་ན། ཁྲི་ཉིས་སྟོང་དགུ་བརྒྱ་དྲུག་ཅུ་ཡོད་
དེ། དེ་བར་འདའ་བ་གཉིས་སྟོང་ལྔ་བརྒྱ་གོ་གཉིས། སྐྱེ་ཙམ་ནས་འདའ་བ་ལ་
ཉིས་སྟོང་ལྔ་བརྒྱ་གོ་གཉིས། 
མངོན་པར་འདུ་བྱེད་དང་བཅས་མ་བཅས་རེ་རེ་
ལ་ཉིས་སྟོང་ལྔ་བརྒྱ་གོ་གཉིས་རེ། འོག་མིན་འགྲོ་ལ་དེ་ལྟར་ཡོད་པ་གང་ཞིག
3:37

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཉིས་སྟོང་ཚན་པ་ལྔ་ལ་ཁྲི། ལྔ་བརྒྱ་ཚན་པ་ལྔའི་ལྔ་བརྒྱ་ཚན་པ་བཞི་ལ་ཉིས་
སྟོང་། ལྔ་བརྒྱ་ཚན་པ་གཅིག་པོ་དེའི་སྟེང་དུ་གོ་གཉིས་པ་ཚན་པ་ལྔ་ལས་གོ་
གཉིས་པ་ཚན་པ་བཞིའི་སྟེང་དུ་གོ་གཉིས་པ་གཅིག་གི་སྟེང་ནས་སོ་གཉིས་ཁྱེར་
བ་དེ་གཉིས་བསྡོམས་པས་དགུ་བརྒྱ་དང་། གོ་གཉིས་པ་གཅིག་པོའི་ལྷག་མ་ལ་
དྲུག་ཅུ་ཡོད་པའི་ཕྱིར། བར་འདའ་བ་ལ་ཉིས་སྟོང་ལྔ་བརྒྱ་གོ་གཉིས་ཡོད་དེ།
ཚངས་རིས་ཀྱི་བར་འདའ་བ་ལ་དགྲ་བཅོམ་པའི་རིགས་ཅན་དྲུག དེ་རེ་རེ་ལ་
ཡང་ཚངས་རིས་ཀྱི་ཉོན་མོངས་གཅིག་ཀྱང་མ་སྤངས་པ་ནས། དེ་བརྒྱད་པ་
སྤངས། དགུ་པ་མ་སྤངས་པའི་བར་དགུ་ཡོད། དེ་རེ་རེ་ལ་ཡང་དབང་པོ་རྣོ་
འབྲིང་རྟུལ་གསུམ་གསུམ་དུ་ཕྱེ་བས་བརྒྱ་དང་དྲུག་ཅུ་རྩ་གཉིས། དེ་བཞིན་དུ་
ཚངས་པ་མདུན་ན་འདོན། འོད་ཆུང་། ཚད་མེད་འོད། འོད་གསལ། དགེ་ཆུང་།
ཚད་མེད་དགེ དགེ་རྒྱས། སྤྲིན་མེད། བསོད་ནམས་སྐྱེ འབྲས་བུ་ཆེ་བ། མི་ཚེ་
བ། མི་གདུང་བ། གྱ་ནོམ་སྣང་བ། ཤིན་ཏུ་མཐོང་བ། འོག་མིན་གྱི་བར་འདའ་
པ་རྣམས་ལ་ཡང་བརྒྱ་དང་དྲུག་ཅུ་རྩ་གཉིས་རེ་ཡོད་པ་བསྡོམས་པས་ཉིས་སྟོང་
ལྔ་བརྒྱ་གོ་གཉིས་ཡོད་པའི་ཕྱིར། དེ་བཞིན་དུ་སྐྱེ་ཙམ་ནས་འདའ་པ་ལ་ཡང་
ཚངས་ཆེན་མ་གཏོགས་གཟུགས་ཁམས་གནས་རིགས་བཅུ་དྲུག་པོ་ལ་ཉིས་སྟོང་
ལྔ་བརྒྱ་གོ་གཉིས། དེ་བཞིན་དུ་མངོན་པར་འདུ་བྱེད་དང་བཅས་ཏེ་འདའ་པ་
དང་། མངོན་པར་འདུ་བྱེད་མེད་པར་འདའ་པ་ལ་ཉིས་སྟོང་ལྔ་བརྒྱ་གོ་གཉིས་
ཡོད། འོག་མིན་འགྲོ་ལ་ཡང་ཚངས་རིས་སུ་སྐྱེ་བའི་འོག་མིན་འགྲོ་ནས་འོག་
མིན་དུ་སྐྱེ་བའི་འོག་མིན་འགྲོའི་བར་བཅུ་དྲུག་སྟེ། དེ་རེ་རེ་ལ་ཡང་སྔར་བཞིན་
338

དགེ་འདུན་ཉི་ཤུའི་མཐའ་དཔྱོད།
ཕྱེ་བས་ཉིས་སྟོང་ལྔ་བརྒྱ་གོ་གཉིས་ཡོད་པའི་ཕྱིར། །
གསུམ་པ་སོ་སོའི་རང་བཞིན་བཤད་པ་ལ། གཟུགས་སུ་ཉེར་འགྲོའི་ཕྱིར་
མི་འོང་གང་ཞིག གཟུགས་ཀྱི་བར་སྲིད་དུ་ཉིང་མཚམས་སྦྱོར་བའི་རིགས་ཅན།
གཟུགས་སུ་ཉེར་འགྲོའི་ཕྱིར་མི་འོང་བར་འདའ་བའི་མཚན་ཉིད། དབྱེ་ན།
ཚངས་ཆེན་མ་གཏོགས་གཟུགས་ཁམས་གནས་རིགས་བཅུ་དྲུག་གི་བར་འདའ་་
བ་བཅུ་དྲུག་ཡོད། དེ་རེ་རེ་ལ་ཡང་མྱུར་བར་འདའ་བ། མྱུར་བ་མ་ཡིན་པར་
འདའ་བ། དུས་ཡུན་རིང་པོ་ཞིག་ནས་འདའ་བ་རྣམས་སུ་ཡོད། དེ་གང་ཞིག
གཟུགས་སུ་སྐྱེ་བའི་ཀུན་སྦྱོར་དང་མངོན་པར་འགྲུབ་པའི་ཀུན་སྦྱོར་གཉིས་མ་་་་
སྤངས་པས་གཟུགས་ཀྱི་སྐྱེ་སྲིད་ཀྱི་རྟེན་ལ་མྱང་འདས་མངོན་དུ་བྱེད་པའི་་་་་་
རིགས་ཅན། དེའི་སྐྱེ་འདའ་བའི་མཚན་ཉིད། དབྱེ་ན། སྐྱེ་ཙམ་ནས་འདའ་བ་
དང་། འདུ་བྱེད་དང་བཅས་ཏེ་འདའ་བ། འདུ་བྱེད་མེད་པར་འདའ་བ་གསུམ་
ཡོད། གཟུགས་སུ་ཉེར་འགྲོའི་ཕྱིར་མི་འོང་སྐྱེ་འདའ་བ་གང་ཞིག གཟུགས་ཀྱི་
སྐྱེ་སྲིད་གྲུབ་ཙམ་ནས་མྱང་འདས་མངོན་དུ་བྱེད་པ། དང་པོའི་མཚན་ཉིད། དེ་
གང་ཞིག ལམ་སྒོམ་པ་འབད་རྩོལ་ཆེན་པོས་མྱང་འདས་མངོན་དུ་བྱེད་པའི་
རིགས་ཅན། གཉིས་པའི་མཚན་ཉིད། དེ་གང་ཞིག གཟུགས་ཀྱི་སྐྱེ་སྲིད་གྲུབ་
ཙམ་ནས་མྱང་འདས་མངོན་དུ་མི་བྱེད་པར་ལམ་སྒོམ་པ་འབད་རྩོལ་ཆེན་པོ་ལ་
མི་ལྟོས་པར་མྱང་འདས་མངོན་དུ་བྱེད་པའི་རིགས་ཅན། གསུམ་པའི་མཚན་
ཉིད། གཟུགས་སུ་ཉེར་འགྲོའི་ཕྱིར་མི་འོང་གང་ཞིག གཟུགས་ཁམས་སུ་སྐྱེ་སྲིད་
གཉིས་བརྒྱུད་བླངས་ནས་འོག་མིན་དང་སྲིད་རྩེ་གང་རུང་གི་རྟེན་ལ་མྱང་་་་་་
339

རྗེ་བཙུན་ཆོས་ཀྱི་རྒྱལ་མཚན་གྱི་གསུང་། །
འདས་མངོན་དུ་བྱེད་པའི་རིགས་ཅན། ། གཟུགས་སུ་ཉེར་འགྲོའི་ཕྱིར་མི་འོང་
གོང་འཕོའི་མཚན་ཉིད། དབྱེ་ན། གཟུགས་སུ་ཉེར་འགྲོའི་ཕྱིར་མི་འོང་གོང་
འཕོ་འོག་མིན་མཐར་ཐུག་འགྲོ་དང་། དེ་སྲིད་རྩེའི་མཐར་ཐུག་འགྲོ་གཉིས་ཡོད།
གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་གང་ཞིག 
འོག་མིན་གྱི་རྟེན་ལ་
མྱང་འདས་མངོན་དུ་བྱེད་པའི་རིགས་ཅན། དང་པོའི་མཚན་ཉིད། དབྱེ་ན།
གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་འཕར་བ་དང་། དེ་ཕྱེད་འཕར་
བ་དང་། 
དེ་གནས་ཐམས་ཅད་དུ་འཆི་འཕོ་བ་དང་གསུམ་ཡོད། འོ་ན། མཛོད་
ལས། གོང་དུ་འཕོ་བ་དེ་རྣམས་ནི། །བསམ་གཏན་སྤེལ་ནི་འོག་མིན་འགྲོ། །དེ་
འཕར་ཕྱེད་འཕར་ཐམས་ཅད་དུ། །འཆི་འཕོ་གཞན་སྲིད་རྩེ་མོར་འགྲོ། །ཞེས་
གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་འོག་མིན་མཐར་ཐུག་འགྲོ་དེས་་་་
བསམ་གཏན་གྱི་སྤེལ་སྒོམ་བྱེད་ཅིང་། དེ་སྲིད་རྩེའི་མཐར་ཐུག་འགྲོ་དེས་དེ་
ལྟར་མི་བྱེད་པར་གསུངས་པའི་དོན་གང་ཞེ་ན། དེའི་དོན་ཡོད་དེ། ཕྱིར་མི་འོང་
རྣམས་ཀྱིས་བསམ་གཏན་གྱི་སྤེལ་སྒོམ་བྱེད་པ་གནས་གཙང་དུ་སྐྱེ་བ་ལེན་པའི་ས་
ཆེད་དུ་ཡིན་ལ། 
དེ་སྲིད་རྩེའི་མཐར་ཐུག་འགྲོ་དེར་སྐྱེ་བ་མི་ལེན་པའི་ཕྱིར་ཏེ།
གཟུགས་སུ་ཉེར་འགྲོའི་ཕྱིར་མི་འོང་དེས་ཚངས་རིས་ནས་འབྲས་བུ་ཆེ་བའི་་་་་
བར་གཟུགས་ཀྱི་སོ་སྐྱེའི་གནས་རྣམས་རིམ་གྱིས་བརྒྱུད་དེ་གནས་གཙང་རྣམས་
དོར་ནས་གཟུགས་མེད་བཞི་རིམ་གྱིས་བརྒྱུད་ནས་སྲིད་རྩེའི་རྟེན་ལ་མྱང་་་་་་་
འདས་མངོན་དུ་བྱེད་པའི་ཕྱིར་མི་འོང་དེ། གོང་འཕོ་སྲིད་རྩེའི་མཐར་ཐུག་འགྲོ་
ཡིན་པའི་ཕྱིར། འོ་ན་འཕར་བ་གསུམ་པོ་དེས་ཚངས་རིས་སོགས་སུ་སྐྱེ་བ་ལེན་
340

དགེ་འདུན་ཉི་ཤུའི་མཐའ་དཔྱོད།
པ་དེ་བསམ་གཏན་གྱི་སྤེལ་སྒོམ་ལས་ཉམས་ནས་སྐྱེ་བ་ལེན་ནམ། ཞེ་ན། དེ་དེ་
ལས་ཉམས་ནས་དེར་སྐྱེ་བ་ལེན་པ་ཡིན་ཏེ། དེ་དེ་ལས་མ་ཉམས་ན་གནས་
གཙང་དུ་སྐྱེ་བ་མི་ལེན་པའི་ཕྱིར། དེ་ཡང་ཡིན་ཏེ། གཟུགས་སུ་ཉེར་འགྲོའི་ཕྱིར་
མི་འོང་གོང་འཕོ་དེས་རྒྱུའི་གནས་སྐབས་སུ་བསམ་གཏན་བཞི་པ་སྤེལ་མར་་་་་
སྒོམ་པ་ལ་བརྟེན་ནས་བསམ་གཏན་དང་པོའི་དངོས་གཞིའི་སྙོམས་འཇུག་དག་
པ་པའི་རོ་མྱོང་བའི་དབང་གིས་བསམ་གཏན་གྱི་སྤེལ་སྒོམ་ལས་ཉམས། བསམ་
གཏན་དང་པོ་ལས་མ་ཉམས་པར་དེ་ནས་ཤི་འཕོས་ཏེ་ཚངས་རིས་སུ་སྐྱེ་བ་་་་་
བླངས། རྟེན་དེ་ལ་སྔོན་གོམས་པའི་དབང་གིས་བསམ་གཏན་གྱི་སྤེལ་སྒོམ་ཆེས་
ཤིན་ཏུ་ཆེན་པོ་བཅོ་ལྔ་སྤེལ་བྱས་པ་ལ་བརྟེན་ནས་ཤི་འཕོས་ནས། འོག་མིན་དུ་
སྐྱེ་བ་བླངས་ཏེ་རྟེན་དེ་ལ་མྱང་འདས་མངོན་དུ་བྱེད་པའི་ཆ་ནས་གཟུགས་སུ་་་
ཉེར་འགྲོའི་ཕྱིར་མི་འོང་གོང་འཕོ་འཕར་བ་དང་། གཟུགས་སུ་ཉེར་འགྲོས་དེའི་
རྒྱུའི་གནས་སྐབས་སུ་སྔར་ལྟར་བྱས་པ་ལ་བརྟེན་ནས་ཤི་འཕོས་ཏེ་ཚངས་རིས་
སུ་སྐྱེ་བ་བླངས། རྟེན་དེ་ལ་སྔོན་གོམས་པའི་དབང་གིས་བསམ་གཏན་གྱི་སྤེལ་
སྒོམ་དང་པོ་གསུམ་གང་རུང་བྱས་པ་ལ་བརྟེན་ནས་ཤི་འཕོས་ཏེ་གནས་གཙང་
དང་པོ་གསུམ་གང་རུང་དུ་སྐྱེས་ཏེ་རྟེན་དེ་ལ་བསམ་གཏན་གྱི་སྤེལ་སྒོམ་ཆེས་་་
ཤིན་ཏུ་ཆེན་པོ་བཅོ་ལྔ་སྤེལ་བྱས་པ་ལ་བརྟེན་ནས་འོག་མིན་དུ་སྐྱེ་བ་བླངས།
རྟེན་དེ་ལ་མྱང་འདས་མངོན་དུ་བྱེད་པའི་དེ་ཕྱེད་འཕར་བ་དང་། ཡང་དེས་
རྒྱུའི་གནས་སྐབས་སུ་སྔར་བཞིན་བྱས་པ་ལ་བརྟེན་ནས་ཚངས་རིས་སུ་སྐྱེ་བ་་་་
བླངས། རྟེན་དེ་ལ་བསམ་གཏན་གྱི་སྤེལ་སྒོམ་བྱེད་མ་ནུས་པར་ཤི་འཕོས་ཏེ་
341

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཚངས་ཆེན་མ་གཏོགས་ཚངས་རིས་ནས་འབྲས་བུ་ཆེ་བའི་བར་དུ་སྐྱེ་བ་བླངས།
རྟེན་དེ་ལ་ཆུང་དུ་གསུམ་སྤེལ་བྱས། མི་ཆེ་བར་སྐྱེ་བ་བླངས། རྟེན་དེ་ལ་འབྲིང་
དྲུག་སྤེལ་བྱས། མི་གདུང་བར་སྐྱེ་བ་བླངས། རྟེན་དེ་ལ་ཆེན་པོ་དགུ་སྤེལ་བྱས།
གྱ་ནོམ་སྣང་བར་སྐྱེ་བ་བླངས། རྟེན་དེ་ལ་ཤིན་ཏུ་ཆེན་པོ་བཅུ་གཉིས་སྤེལ་བྱས།
ཤིན་ཏུ་མཐོང་བར་སྐྱེ་བ་བླངས། རྟེན་དེ་ལ་ཆེས་ཤིན་ཏུ་ཆེན་པོ་བཅོ་ལྔ་སྤེལ་
བྱས། འོག་མིན་དུ་སྐྱེ་བ་བླངས། རྟེན་དེ་ལ་མྱང་འདས་མངོན་དུ་བྱེད་པའི་ཆ་
ནས་གཟུགས་སུ་ཉེར་འགྲོའི་ཕྱིར་མི་འོང་གནས་ཐམས་ཅད་དུ་འཆི་འཕོ་བར་་་་
བཞག་པའི་ཕྱིར། འོ་ན། འཕར་བ་གསུམ་སོ་སོའི་ངོ་བོ་དེ་གང་ཞེ་ན། གཟུགས་
སུ་ཉེར་འགྲོའི་ཕྱིར་མི་འོང་གང་ཞིག ཚངས་རིས་དང་འོག་མིན་དུ་སྐྱེ་སྲིད་
གཉིས་ཁོ་ན་བླངས་ནས་འོག་མིན་གྱི་རྟེན་ལ་མྱང་འདས་མངོན་དུ་བྱེད་པའི་་་་་
རིགས་ཅན། དང་པོའི་མཚན་ཉིད། དེ་གང་ཞིག ཚངས་རིས་དང་གནས་
གཙང་དང་པོ་གསུམ་གང་རུང་གཅིག་དང་འོག་མིན་དུ་སྐྱེ་སྲིད་གསུམ་ཁོ་ན་་་་་
བླངས་ནས་འོག་མིན་གྱི་རྟེན་ལ་མྱང་འདས་མངོན་དུ་བྱེད་པའི་རིགས་ཅན།
གཉིས་པའི་མཚན་ཉིད། དེ་གང་ཞིག ཚངས་ཆེན་མ་གཏོགས་ཚངས་རིས་ནས་
འོག་མིན་གྱི་བར་གྱི་གཟུགས་ཀྱི་གནས་རྣམས་རིམ་གྱིས་བརྒྱུད་ནས་འོག་མིན་་་་
གྱི་རྟེན་ལ་མྱང་འདས་མངོན་དུ་བྱེད་པའི་རིགས་ཅན། གསུམ་པའི་མཚན་ཉིད།
༡ གནས་གཙང་དུ་སྐྱེ་བ་ལ་བསམ་གཏན་གྱི་ ལག་
ད་དུ་ སྤེ ལ་སྒོམ་བྱེད་དགོས་ཚུལ་བཤད་པ། ད་
འོ་ན། གནས་གཙང་དུ་སྐྱེ་བ་ལ་བསམ་གཏན་གྱི་སྤེལ་སྒོམ་བྱེད་དགོས་ན།
342

དགེ་འདུན་ཉི་ཤུའི་མཐའ་དཔྱོད།
དེ་གང་ཞེ་ན་དེ་ལ་སྤྲེལ་སྒོམ་བྱེད་པ་པོའི་རྟེན་གྱི་གང་ཟག ཁམས་གང་དུ་སྤེལ།
དང་པོར་གང་སྤེལ། སྤེལ་བའི་དགོས་པ། སྤྲེལ་སྒོམ་གྱི་དབྱེ་བ། སྤེལ་སྒོམ་གྲུབ་
པའི་ཚད་དང་དྲུག དང་པོ་ནི། བསམ་གཏན་གྱི་དངོས་གཞི་ཐོབ་པའི་ཕྱིར་མི་
འོང་དང་། དེ་ཐོབ་པའི་དགྲ་བཅོམ་རྣམས་ཀྱིས་བྱེད་ཅིང་། རྒྱུན་ཞུགས་དང་
ཕྱིར་འོང་རྣམས་ཀྱིས་མི་བྱེད་དེ། དེ་རྣམས་ཀྱིས་བསམ་གཏན་གྱི་དངོས་གཞི་མ་
ཐོབ་པའི་ཕྱིར། གཉིས་པ་ནི། དང་པོར་འདོད་པའི་ཁམས་སུ་གླིང་གསུམ་དུ་
སྤེལ་བར་བྱེད་པ་ཡིན་ལ། ཕྱིས་ནི་གཟུགས་ཁམས་སུ་སྤེལ་བར་བྱེད་པ་ཡིན་ཏེ།
མཛོད་འགྲེལ་ལས། དང་པོར་འདོད་པའི་ཁམས་སུ་གླིང་གསུམ་དག་ཏུ་སྤེལ་
བར་བྱེད་ལ། ཕྱིས་ནི་ཡོངས་སུ་ཉམས་པ་གཟུགས་ཀྱི་ཁམས་སུ་སྤེལ་བར་བྱེད་
དོ། ། ཞེས་གསུངས་པའི་ཕྱིར། གསུམ་པ་ནི། བསམ་གཏན་བཞི་པའི་དངོས་
བཞིའི་སྙོམས་འཇུག་ལ་སྤེལ་བ་ཡིན་ཏེ། དེ་བསམ་གཏན་གྱི་སྐྱོན་བརྒྱད་དང་
བྲལ་ཞིང་སྤེལ་སྒོམ་འགྲུབ་སླ་བ་ཡིན་པའི་ཕྱིར་ཏེ། མཛོད་ལས། དང་པོ་བཞི་པ་
སྤེལ་བར་བྱེད། །ཅེས་གསུངས་པའི་ཕྱིར། བཞི་པ་ནི། ཕྱིར་མི་འོང་རྣམས་
གནས་གཙང་དུ་སྐྱེ་བ་དང་། ཉན་ཐོས་དགྲ་བཅོམ་པ་དབང་རྣོན་རྣམས་མཐོང་
ཆོས་ལ་བདེ་བར་གནས་ཕྱིར་དུ་བསམ་གཏན་གྱི་སྤེལ་སྒོམ་བྱེད་ལ། ཉན་ཐོས་
དགྲ་བཅོམ་པ་དབང་རྟུལ་རྣམས་ཉོན་མོངས་སྤངས་པའི་སྤངས་པ་ལས་མི་་་་་
ཉམས་པའི་དོན་དུ་བསམ་གཏན་གྱི་སྤེལ་སྒོམ་བྱེད་པ་ཡིན་ཏེ། མཛོད་ལས། སྐྱེ་
དང་གནས་པར་བྱ་ཕྱིར་དང་། །ཉོན་མོངས་པས་ནི་འཇིགས་ཕྱིར་ཡང་། །ཞེས་
གསུངས་པའི་ཕྱིར། ལྔ་པ་ནི་བསམ་གཏན་གྱི་སྤེལ་སྒོམ་ལ་ལྔར་ཡོད་དེ། འབྲས་
343

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བུ་གནས་གཙང་གི་སྐྱེ་བ་ལ་ལྔར་ཡོད་པའི་ཕྱིར་ཏེ། མཛོད་ལས། དེ་ནི་རྣམ་པ་
ལྔ་ཡི་ཕྱིར། ། གནས་གཙང་སྐྱེ་བ་ལྔ་ཁོ་ན། །ཞེས་གསུངས་པའི་ཕྱིར། གནས་
གཙང་དུ་སྐྱེ་བའི་རྒྱུ་བསམ་གཏན་གྱི་སྤེལ་སྒོམ་ལ་ལྔར་ཡོད་དེ། དེ་ལ་ཆུང་ངུ་
གསུམ་སྤེལ། འབྲིང་དྲུག་སྤེལ། ཆེན་པོ་དགུ་སྤེལ། ཤིན་ཏུ་ཆེན་པོ་བཅུ་གཉིས་
སྤེལ། ཆེས་ཤིན་ཏུ་ཆེན་པོ་བཅོ་ལྔ་སྤེལ་རྣམས་སུ་ཡོད་པའི་ཕྱིར་ཏེ། མཛོད་
འགྲེལ་ལས། དང་པོ་ལ་ནི་ཟག་པ་མེད་པ་དང་། ཟག་པ་དང་བཅས་པ་དང་།
ཟག་པ་མེད་པ་དང་། སེམས་གསུམ་མངོན་དུ་བྱེད་དོ། །གཉིས་པ་ལ་ནི་དྲུག་གོ།།
གསུམ་པ་ལ་ནི་དགུའོ། །བཞི་པ་ལ་ནི་བཅུ་གཉིས་སོ། ། ལྔ་པ་ལ་ནི་བཅོ་ལྔ་སྟེ།
ཞེས་གསུངས་པའི་ཕྱིར། འབྲིང་དྲུག་སྤེལ་གྱི་དོན་ནི། འགྲེལ་བཤད་ལས།
གཉིས་པ་ལ་ནི་དྲུག་གོ་ཞེས་བྱ་བ་ནི་ཟག་པ་མེད་པ་དང་། ཟག་པ་དང་བཅས་
པ་དང་། ཟག་པ་མེད་པ་ཞེས་བྱ་བ་གསུམ་དང་། ཡང་ཟག་པ་མེད་པ་དང་ཟག་
པ་དང་བཅས་པ་དང་། ཟག་པ་མེད་པ་ཞེས་བྱ་བ་གསུམ་སྟེ་དྲུག་ཡིན་ནོ། །
གསུམ་པ་ལ་ནི་དགུའོ། །བཞི་པ་ལ་ནི་བཅུ་གཉིས་སོ། །ལྔ་པ་ལ་ནི་བཅོ་ལྔ་སྟེ་
ཞེས་བྱ་བ་ལ་ཡང་དེ་ཁོ་ན་བཞིན་དུ་སྦྱར་བར་བྱའོ། །ཞེས་གསུངས་པ་ལྟར་རོ། །
སྤེལ་ཚུལ་ནི། ཟག་མེད་སྐད་ཅིག་མ་གཅིག་དང་། ཟག་བཅས་སྐད་ཅིག་མ་
གཅིག་དང་། > ཟག་མེད་སྐད་ཅིག་མ་གཅིག་ལ་སྙོམས་པར་འཇུག་པ་ནི་རིང་
སྦྱོར་དང་། དེ་རྗེས་ཟག་མེད་སྐད་ཅིག་མ་གཉིས། དེ་རྗེས་ཟག་བཅས་སྐད་ཅིག་
མ་གཉིས། དེ་རྗེས་ཟག་མེད་སྐད་ཅིག་མ་གཉིས་ལ་སྙོམས་པར་འཇུག་པ་ནི་ཉེ་
སྦྱོར་ཡིན་ནོ། ། དྲུག་པ་ལ། བྱེ་བྲག་སྨྲ་བ་ན་རེ། དུས་མཐའི་སྐད་ཅིག་མ་གཅིག་
344

དགེ་འདུན་ཉི་ཤུའི་མཐའ་དཔྱོད་
ལ་བསམ་གཏན་གྱི་དངོས་གཞིའི་སྙོམས་འཇུག་ཟག་མེད་སྐད་ཅིག་མ་གཉིས་་་་
དང་། ཟག་བཅས་སྐད་ཅིག་མ་གཅིག་བསྡེབས་ནས་སྙོམས་པར་འཇུག་ནུས་པ་
བསམ་གཏན་གྱི་སྤེལ་སྒོམ་འགྲུབ་པའི་ཚད་ཡིན་ཟེར། དེ་ལྟར་ཡང་མཛོད་ལས།
སྐད་ཅིག་མ་ནི་བསྲེས་པས་གྲུབ། ། ཅེས་གསུངས་པའི་ཕྱིར། དེ་ཡང་མི་འཐད་དེ།
སངས་རྒྱས་མ་གཏོགས་དུས་མཐའི་སྐད་ཅིག་མ་གཅིག་ལ་དེ་ལྟར་མི་ནུས་པའི་ས་
ཕྱིར། ་་་་་་་་་་་་་་རེ་བ་ཡོད་པ ་
༈ རང་ལུགས་ནི། རྒྱུན་དང་ལྡན་པའི་སྒོ་ནས་བསམ་གཏན་གྱི་དངོས་
གཞིའི་སྙོམས་འཇུག་ཟག་མེད་སྐད་ཅིག་མ་གཉིས་དང་ཟག་བཅས་སྐད་ཅིག་་་་
མ་གཅིག་བསྡེབས་ནས་ཇི་ལྟར་འདོད་འདོད་དུ་སྙོམས་པར་འཇུག་པ་དེ། སྤེལ་
སྒོམ་གྲུབ་པའི་ཚད་ཡིན་ཏེ། མཛོད་འགྲེལ་ལས། སངས་རྒྱས་མ་གཏོགས་པས་
སྐད་ཅིག་མ་སྤེལ་བར་མི་ནུས་ཏེ། དེའི་ཕྱིར་རྒྱུན་ཆགས་གསུམ་ལ་ཇི་ལྟར་
འདོད་པར་སྙོམས་པར་འཇུག་པའི་སྒོ་ནས་རྫོགས་པ་ཡིན་ནོ། །ཞེས་གསུངས་
པའི་ཕྱིར། གཟུགས་སུ་ཉེར་འགྲོའི་ཕྱིར་མི་འོང་གོང་འཕོ་གང་ཞིག སྲིད་རྩེའི་
རྟེན་ལ་མྱང་འདས་མངོན་དུ་བྱེད་པའི་རིགས་ཅན། སྲིད་རྩེ་མཐར་ཐུག་འགྲོའི་
མཚན་ཉིད། འདོད་པའི་རྟེན་ཅན་གྱི་ཕྱིར་མི་འོང་གང་ཞིག ལས་ཉོན་གྱིས་
གཟུགས་ཁམས་སུ་སྐྱེ་བ་མི་ལེན་པར། གཟུགས་མེད་ཁམས་དུ་སྐྱེ་བ་བླངས་ནས་
རྟེན་དེ་ལ་མྱང་འདས་མངོན་དུ་བྱེད་པའི་རིགས་ཅན། གཟུགས་མེད་ཉེར་
འགྲོའི་ཕྱིར་མི་འོང་གི་མཚན་ཉིད། དབྱེ་ན། སྐྱེས་ཙམ་ནས་འདའ་པ། མངོན་
པར་འདུ་བྱེད་དང་བཅས་ནས་འདའ་པ། ་ མངོན་པར་འདུ་བྱེད་མེད་པར་
345

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འདའ་པ། གོང་འཕོ་དང་བཞི་ཡོད་དེ། མཛོད་ལས། གཞན་ནི་གཟུགས་མེད་
འགྲོ་རྣམས་བཞི། །ཞེས་གསུངས་པའི་ཕྱིར། དེ་ལ་བར་འདའ་པ་མེད་དེ།
གཟུགས་མེད་དུ་སྐྱེ་བ་ལ་བར་དོ་བརྒྱུད་མི་དགོས་པའི་ཕྱིར། མཐོང་ལམ་ཐོབ་་
པའི་ཚེ་དེ་ལ་མྱང་འདས་མངོན་དུ་བྱེད་པའི་ཕྱིར་མི་འོང་། ཕྱིར་མི་འོང་མཐོང་
ཆོས་ཞིའི་མཚན་ཉིད་ཡིན་ཏེ། མཛོད་ལས། གཞན་ནི་འདི་ལ་མྱ་ངན་འདའ།
ཞེས་གསུངས་པའི་ཕྱིར། རྣམ་ཐར་བརྒྱད་ཐོབ་ལ་མ་ཉམས་པའི་ཕྱིར་མི་འོང་།
ཕྱིར་མི་འོང་ལུས་མངོན་བྱེད་ཀྱི་མཚན་ཉིད་ཡིན་ཏེ། ཀུན་བཏུས་ལས། ལུས་ཀྱི་
མངོན་སུམ་དུ་བྱེད་པ་གང་ཞེ་ན། གང་སློབ་པ་རྣམ་པར་ཐར་པ་བརྒྱད་ལ་
བསམ་གཏན་པའོ། །ཞེས་དང་། མཛོད་ལས། འགོག་པ་ཐོབ་པའི་ཕྱིར་མི་འོང་།།
ལུས་ཀྱི་མངོན་སུམ་བྱེད་པར་འདོད། །ཅེས་གསུངས་པའི་ཕྱིར། དེ་ལ་དབྱེ་ན། །
འདོད་པའི་རྟེན་ལ་མྱང་འདས་མངོན་དུ་བྱེད་པའི་ལུས་མངོན་བྱེད་དང་།
གཟུགས་དང་གཟུགས་མེད་ཀྱི་རྟེན་ལ་མྱང་འདས་མངོན་དུ་བྱེད་པའི་དེ་་་་་་
གསུམ་ཡོད། བདག་པོ་ དང་ ། ། བདག་
བཞི་པ་ས་མཚམས་ནི། འབྲས་བུ་རིམ་གྱིས་པའི་དབང་དུ་བྱས་ན་འདོད་
ཉོན་དགུ་པ་སྤངས་པའི་རྣམ་གྲོལ་ལམ་ནས་སྲིད་ཉོན་དགུ་པའི་དངོས་གཉེན་་་་
བར་ཆད་མེད་ལམ་གྱི་བར་ན་ཡོད། འབྲས་བུ་ཐོད་རྒལ་པའི་དབང་དུ་བྱས་ན་
ལམ་རྗེས་ཤེས་ནས་སྲིད་ཉོན་དགུ་པའི་དངོས་གཉེན་བར་ཆད་མེད་ལམ་་་་་
བར་ན་ཡོད། ད་དང་ ། སློབ་
ལྔ་པ་སྒྲ་བཤད་ནི། འདོད་པར་ལས་ཉོན་གྱིས་ཕྱིར་མི་འོང་བ་སྟེ་སྐྱེ་བ་མི་
346

དགེ་འདུན་ཉི་ཤུའི་མཐའ་དཔྱོད།
ལེན་པས་ན་ཕྱིར་མི་འོང་དང་། ཕྱིར་མི་འོང་གི་འབྲས་བུ་ཐོབ་རྗེས་སུ་གཟུགས་
ཀྱི་སྐྱེ་སྲིད་སྔ་མ་སྔ་མ་ནས་ཕྱི་མ་ཕྱི་མར་འཕོ་བས་གོང་འཐོ། འོག་མིན་དང་
སྲིད་རྩེའི་མཐར་ཐུག་པར་འགྲོ་བས་འོག་མིན་དང་སྲིད་རྩེའི་མཐར་ཐུག་་་་་་་
འགྲོའོ། །དེའི་རྗེས་སུ་གཟུགས་ཁམས་སུ་ཕྱིན་ནས་མྱང་འདས་མངོན་དུ་བྱེད་
པས་གཟུགས་སུ་ཉེར་འགྲོ། དེའི་རྗེས་སུ་གཟུགས་མེད་ཁོ་ནར་ཕྱིན་ནས་མྱང་
འདས་མངོན་དུ་བྱེད་པས་གཟུགས་མེད་ཉེར་འགྲོ་ཞེས་བྱའོ། །ཁོ་ན་རེ། ལམ་
རྗེས་ཤེས་ལ་གནས་པའི་ཕྱིར་མི་འོང་ཆོས་ཅན། འདོད་ཉོན་དགུ་པ་སྤངས་པར་
ཐལ། ཕྱིར་མི་འོང་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་ཡོད་པའི་
ཕྱིར། འདོད་ན། འདོད་ཉོན་དགུ་པའི་ས་བོན་སྤངས་པར་ཐལ་ལོ། །ཟེར་ན།
འདིར་མ་ཁྱབ། འདོད་ན། འདོད་ཉོན་དགུ་པའི་དངོས་གཉེན་བར་ཆད་མེད་
ལམ་ཐོབ་པར་ཐལ་ལོ། །འདོད་ན། ཉན་ཐོས་ཀྱི་སྒོམ་ལམ་བར་ཆད་མེད་ལམ་
ཐོབ་པར་ཐལ་ལོ། །ཞེས་ཟེར་ཞིང་། འབྲས་བུ་རིམ་གྱིས་པའི་ཕྱིར་མི་འོང་ཡིན་
ན། འདོད་ཉོན་དགུ་པ་སྤངས་པས་ཁྱབ་ཟེར་ན། ཞི་རགས་ཀྱི་རྣམ་པ་ཅན་གྱི་
འཇིག་རྟེན་པའི་ལམ་ལ་བརྟེན་ནས་འབྲས་བུ་རིམ་གྱིས་པའི་ཕྱིར་མི་འོང་གིས་་
འབྲས་བུ་ཐོབ་མ་ཐག་པའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར།
འདོད་ན། འདོད་ཉོན་དགུ་པའི་ས་བོན་སྤངས་པར་ཐལ། འདོད་ཉོན་དགུ་པ་
སྤངས་པའི་ཕྱིར། ཁྱབ་པ་ཁས། འདོད་ན། དེའི་དངོས་གཉེན་བར་ཆད་མེད་
ལམ་ཐོབ་པར་ཐལ་ལོ། །གཞན་ཡང་། ཞི་རགས་ཀྱི་རྣམ་པ་ཅན་གྱི་འཇིག་རྟེན་
པའི་ལམ་ལ་བརྟེན་ནས་འདོད་ཉོན་དགུ་པའི་ས་བོན་སྤངས་པ་ཞིག་ཡོད་པར་་
347

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཐལ་ དེ་ལ་བརྟེན་ནས་འབྲས་བུ་རིམ་གྱིས་པའི་ཕྱིར་མི་འོང་གི་འབྲས་བུ་
དངོས་སུ་ཐོབ་པ་ཡོད་པ་གང་ཞིག དེ་ཡིན་ན། འདོད་ཉོན་དགུ་པའི་ས་བོན་
སྤངས་པས་ཁྱབ་པའི་ཕྱིར། རྟགས་ཁས། གཞན་ཡང་། སྤང་བྱ་ཅིག་ཅར་བའི་
ཕྱིར་མི་འོང་ཡོད་པར་ཐལ། འདོད་ཉོན་དགུ་པའི་དངོས་གཉེན་བར་ཆད་མེད་
ལམ་ལ་གནས་པའི་ཕྱིར་མི་འོང་ཡོད་པའི་ཕྱིར་ཏེ། འབྲས་བུ་ཐོད་རྒལ་པའི་
ཕྱིར་མི་འོང་གི་རྟོགས་པ་སྔོན་དུ་སོང་བའི་ཉན་ཐོས་དགྲ་བཅོམ་པས་ཕྱིར་མི་་་
འོང་གི་འབྲས་བུ་ཐོབ་རྗེས་སུ་འདོད་ཉོན་དགུ་པའི་དངོས་གཉེན་བར་ཆད་་་་་
མེད་ལམ་ཐོབ་པའི་ཕྱིར། དེས་དེ་ཐོབ་པ་གང་ཞིག དེས་དེའི་སྔ་རོལ་ཏུ་དེ་མ་
ཐོབ་པའི་ཕྱིར། དང་པོ་མ་གྲུབ་ན། དེ་ཆོས་ཅན། དེ་ཐོབ་པར་ཐལ། དེའི་ས་
བོན་སྤངས་པའི་ཕྱིར། གཞན་ཡང་། འདོད་ཉོན་དྲུག་པ་སྤངས་དགུ་པ་མ་
སྤངས་པའི་ཕྱིར་མི་འོང་ཡོད་པར་ཐལ། ཕྱིར་མི་འོང་ཡིན་ན། འདོད་ཉོན་དགུ་
པ་སྤངས་པས་མ་ཁྱབ་པའི་ཕྱིར། འདོད་ན། དེ་ཆོས་ཅན། ཕྱིར་འོང་འབྲས་
གནས་སུ་ཐལ། འདོད་ཉོན་དྲུག་པ་སྤངས་དགུ་པ་མ་སྤངས་པའི་སྤང་བྱ་རིམ་
གྱིས་པའི་ཉན་ཐོས་སློབ་པའི་འབྲས་གནས་ཡིན་པའི་ཕྱིར། ། གཞན་ཡང་།
འདོད་ཉོན་ལྔ་པ་སྤངས་དྲུག་པ་མ་སྤངས་པའི་ཕྱིར་འོང་ཡོད་པར་ཐལ། འདོད་
ཉོན་དྲུག་པ་སྤངས་དགུ་པ་མ་སྤུངས་པའི་ཕྱིར་མི་འོང་ཡོད་པའི་ཕྱིར། འདོད་
ན། དེ་ཆོས་ཅན། རྒྱུན་ཞུགས་འབྲས་གནས་ཡིན་པར་ཐལ། འདོད་ཉོན་ལྔ་པ་
སྤངས་དྲུག་པ་མ་སྤངས་པའི་སྤང་བྱ་རིམ་གྱིས་པའི་ཉན་ཐོས་སློབ་པའི་འབྲས་
གནས་ཡིན་པའི་ཕྱིར། གཞན་ཡང་མཛོད་འགྲེལ་ལས། ཀུན་ཏུ་སྦྱོར་བ་ཐ་མའི་
348

དགེ་འདུན་ཉི་ཤུའི་མཐའ་དཔྱོད།
ཆ་དང་མཐུན་པ། ཞེས་སོགས་གསུངས་པ་མི་འཐད་པར་ཐལ། ཕྱིར་མི་འོང་
ཡིན་ན། ཐ་མའི་ཆ་མཐུན་ལྔ་སྤངས་པས་མ་ཁྱབ་པའི་ཕྱིར། མ་གྲུབ་ན་སོང་།
ལམ་རྗེས་ཤེས་ལ་གནས་པའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར།
གཞན་ཡང་། ཕྱིར་མི་འོང་ཡིན་ན། ཐ་མའི་ཆ་མཐུན་ལྔ་སྤངས་པས་ཁྱབ་པར་
ཐལ། ཐ་མའི་ཆ་མཐུན་ལྔ་པོ་དེ་ཕྱིར་མི་འོང་གི་འབྲས་བུ་འཐོབ་པ་ལ་གེགས་
བྱེད་ཀྱི་གཙོ་བོ་ཡིན་པའི་ཕྱིར་ཏེ། དེ་ཡོད་པའི་ཕྱིར། འདོད་ན། དེ་ཡིན་ན།།
འདོད་ཉོན་དགུ་པ་སྤངས་པས་ཁྱབ་པར་ཐལ། འདོད་པའི་ཕྱིར། གཞན་ཡང་།
འབྲས་བུ་རིམ་གྱིས་པའི་རྒྱུན་ཞུགས་འབྲས་གནས་ཁྱད་པར་ཅན་དང་ད་་་་་་
བཅོམ་ཞུགས་པའི་གཞི་མཐུན་ཡོད་པར་ཐལ། འདོད་ཉོན་དང་པོའི་དངོས་
གཉེན་བར་ཆད་མེད་ལམ་ལ་གནས་པའི་ཉན་ཐོས་དང་དགྲ་བཅོམ་ཞུགས་་་་་
པའི་གཞི་མཐུན་ཡོད་པའི་ཕྱིར་ཏེ། ། འདོད་ཉོན་དང་པོའི་དངོས་གཉེན་ལ་
གནས་པའི་ཕྱིར་མི་འོང་དེ་དགྲ་བཅོམ་ཞུགས་པ་ཡིན་པའི་ཕྱིར། མ་གྲུབ་ན། དེ་
ཆོས་ཅན། དེར་ཐལ། ཕྱིར་མི་འོང་འབྲས་གནས་ཁྱད་པར་ཅན་ཡིན་པའི་ཕྱིར།
དེ་དེར་ཐལ། དེ་ཡོད་པའི་ཕྱིར་ཏེ། འདོད་ཉོན་དང་པོ་མ་སྤངས་པའི་ཕྱིར་མི་
འོང་ཡོད་པའི་ཕྱིར། མ་གྲུབ་ན་སོང་། ཕྱིར་མི་འོང་ཡིན་ན། འདོད་ཉོན་དང་པོ་
སྤངས་པས་ཁྱབ་པར་ཐལ། མ་གྲུབ་པ་དེའི་ཕྱིར། འདོད་ན། ལམ་རྗེས་ཤེས་ལ་
གནས་པའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར། འདོད་ན་སོང་། དེའི་
ས་བོན་སྤངས་པར་ཐལ། འདོད་པའི་ཕྱིར། ཁྱབ་པ་ཁས། འདོད་ན་ཉན་ཐོས་
ཀྱི་སྒོམ་ལམ་བར་ཆད་མེད་ལམ་ཐོབ་པར་ཐལ་ལོ། །ཁོ་ན་རེ། ཆགས་བྲལ་སྔོན་
349

རྗེ་བཙུན་ཆོས་ཀྱི་རྒྱལ་མཚན་གྱི་གསུང་། །
སོང་གི་ཕྱིར་མི་འོང་ཞུགས་པ་ཡིན་ན། འདོད་ཉོན་སྤངས་པས་ཁྱབ་པར་ཐལ། །
དེ་འདྲ་བའི་ཕྱིར་མི་འོང་ལ་དེའི་ཕྱིར། འདོད་ན། ཉན་ཐོས་ཀྱི་མཐོང་ལམ་སྡུག་
བསྔལ་ཆོས་བཟོད་ལ་གནས་པའི་ཆགས་བྲལ་སྔོན་སོང་གི་ཕྱིར་མི་འོང་ཞུགས་
པ་ཆོས་ཅན། དེར་ཐལ། དེའི་ཕྱིར། འདོད་ན། འདོད་པའི་སས་བསྡུས་ཀྱི་
མཐོང་སྤང་ཉོན་མོངས་སྤངས་པར་ཐལ་ལོ། །འདོད་མི་ནུས་ཏེ། ཁྱོད་ཀྱི་རྒྱུད་ཀྱི་
ཉན་ཐོས་ཀྱི་མཐོང་ལམ་སྡུག་བསྔལ་ཆོས་བཟོད་དེ་དེའི་དངོས་གཉེན་བར་་་་་
ཆད་མེད་ལམ་ཡིན་པའི་ཕྱིར། རྟགས་གྲུབ་སྟེ། འདོད་པའི་སས་བསྡུས་ཀྱི་
མཐོང་སྤང་ཉོན་མོངས་དེ་དེའི་སྤང་བྱའི་གཙོ་བོ་ཡིན་པའི་ཕྱིར། དེའི་སྤང་བྱའི་
གཙོ་བོ་ཞིག་ཡོད་པའི་ཕྱིར་ན་མ་ཁྱབ་སྟེ། དེའི་ས་བོན་དེའི་སྤང་བྱའི་གཙོ་བོ་
ཡིན་པའི་ཕྱིར། གཞན་ཡང་། སྦྱོར་ལམ་སྟན་གཅིག་ལ་གནས་པའི་ཆགས་བྲལ་
སྔོན་སོང་གི་ཕྱིར་མི་འོང་ཞུགས་པ་ཆོས་ཅན། འདོད་ཉོན་སྤངས་པར་ཐལ།
ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་ཡིན་པའི་ཕྱིར། ཁྱབ་པ་ཁས། །
འདོད་ན།། འདོད་པའི་སས་བསྡུས་ཀྱི་གང་ཟག་གི་བདག་འཛིན་སྤངས་པར་
ཐལ་ལོ། །འདོད་ན། གང་ཟག་གི་བདག་མེད་མངོན་སུམ་དུ་རྟོགས་པར་ཐལ། །
འདོད་པའི་ཕྱིར་ན་མ་ཁྱབ། གཞན་ཡང། བསམ་གཏན་གྱི་དངོས་གཞིའི་
སྙོམས་འཇུག་ཐོབ་ལ་མ་ཉམས་པའི་གང་ཟག་ཡིན་ན། འདོད་ཉོན་སྤངས་པས་
ཁྱབ་པར་ཐལ། ཆགས་བྲལ་སྔོན་སོང་གི་ཕྱིར་མི་འོང་ཞུགས་པ་ཡིན་ན། འདོད་
ཉོན་སྤངས་པས་ཁྱབ་པའི་ཕྱིར་ན་མ་ཁྱབ། འདོད་ན། དམན་ལམ་སྔོན་དུ་མ་
སོང་བའི་བྱང་སེམས་མཐོང་ལམ་པ་ཆོས་ཅན། དེར་ཐལ། དེའི་ཕྱིར། དེར་ཐལ།
350

དགེ་འདུན་ཉི་ཤུའི་མཐའ་དཔྱོད།
བྱང་འཕགས་ཡིན་པའི་ཕྱིར། འདོད་མི་ནུས་ཏེ། རང་རྒྱུད་ཀྱི་འདོད་པའི་སས་
བསྡུས་ཀྱི་ཉོན་མོངས་གཞན་དོན་བྱེད་པའི་ཡན་ལག་ཏུ་སྒྱུར་བར་བྱེད་པའི་ས་
རྒྱལ་སྲས་འཕགས་པ་ཡིན་པའི་ཕྱིར། མཐོང་ལམ་གྱི་སྔ་རོལ་ཏུ་ཅི་ཡང་མེད་
མན་ཆད་ཀྱི་སས་བསྡུས་ཀྱི་ཉོན་མོངས་སྤངས་པའི་ཆགས་བྲལ་སྔོན་སོང་གི་་་་
ཕྱིར་མི་འོང་ཞུགས་པ་ཡོད་བྱས་པ་ལ་ཁོ་ན་རེ། མཐོང་ལམ་གྱི་སྔ་རོལ་ཏུ་དེ་
སྤངས་པའི་སོ་སྐྱེ་ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། དེའི་
སྔ་རོལ་ཏུ་རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་
སྤངས་པའི་སོ་སྐྱེ་ཡོད་པར་ཐལ། འདོད་པ་གང་ཞིག དེ་ཡིན་ན། འདོད་པ་
ནས་ཅི་ཡང་མེད་མན་ཆད་གང་རུང་གི་སས་བསྡུས་དགོས་པའི་ཕྱིར་ཏེ། སྲིད་
རྩེའི་སས་བསྡུས་ཀྱི་ཡན་ལག་བཅུ་གཉིས་ཀྱི་ནང་ཚན་ཀྱི་མ་རིག་པ་མེད་པའི་
ཕྱིར། འདོད་ན། འཁོར་བའི་རྩ་བར་གྱུར་པའི་མ་རིགས་པ་སྤངས་པའི་སོ་སྐྱེ་
ཡོད་པར་ཐལ། འདོད་པའི་ཕྱིར་ན་མ་ཁྱབ། འདོད་ན། འཁོར་བ་སྤངས་པའི་
སོ་སྐྱེ་ཡོད་པར་ཐལ་ལོ། །ཟེར་ན། འཁོར་བའི་རྩ་བར་གྱུར་པའི་མ་རིག་པ་
སྤངས་པའི་ཕྱིར་མི་འོང་ཡོད་པར་ཐལ། ཡན་ལག་བཅུ་གཉིས་ཀྱི་ནང་ཚན་དུ་
གྱུར་པའི་མ་རིག་པ་སྤངས་པའི་ཕྱིར་མི་འོང་ཡོད་པའི་ཕྱིར། ཁྱབ་པ་ཁས། དེར་
ཐལ། 
ཅི་ཡང་མེད་མན་ཆན་ཀྱི་སས་བསྡུས་ཀྱི་ཉོན་མོངས་སྤངས་པའི་ཕྱིར་མི་
འོང་ཡོད། དེ་ཡིན་ན། ཅི་ཡང་མེད་མན་ཆད་ཀྱི་སས་བསྡུས་ཡིན་དགོས་པའི་
ཕྱིར། སྲིད་རྩེའི་སས་བསྡུས་ཀྱི་དེ་མེད་པའི་ཕྱིར། དང་པོ་གྲུབ་སྟེ། སྲིད་ཉོན་
དགུ་པའི་དངོས་གཉེན་བར་ཆད་མེད་ལམ་ལ་གནས་པའི་ཕྱིར་མི་འོང་ཡོད་་་་་

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པའི་ཕྱིར། རྩ་བར་འདོད་ན། འཁོར་བ་སྤངས་པའི་ཕྱིར་མི་འོང་ཡོད་པར་ཐལ་
ལོ། །ཁ་ཅིག གཟུགས་མེད་ཉེར་འགྲོའི་ཕྱིར་མི་འོང་ཆོས་ཅན། གཟུགས་སུ་ཉེར་
འགྲོའི་ཕྱིར་མི་འོང་ཡིན་པར་ཐལ། འདོད་པའི་རྟེན་ཅན་གྱི་ཕྱིར་མི་འོང་གང་
ཞིག གཟུགས་སུ་ཉིང་མཚམས་སྦྱོར་བ་ཡིན་པའི་ཕྱིར་ཏེ། གཟུགས་སུ་སྐྱེ་བ་
ལེན་པ་ཡིན་པའི་ཕྱིར། རྟགས་གྲུབ་སྟེ། དེའི་རྟོགས་པ་སྔོན་དུ་སོང་བའི་བྱང་
འཕགས་དེས་གཟུགས་སུ་སྐྱེ་བ་ལེན་པའི་ཕྱིར་ཏེ། དེར་སྙིང་རྗེ་དང་སྨོན་ལམ་
གྱི་དབང་གིས་སྐྱེ་བ་ལེན་པའི་ཕྱིར། ཟེར་ན། ཉན་ཐོས་མཐོང་ལམ་པ་དེ་སྙིང་
རྗེ་དང་སྨོན་ལམ་གྱི་དབང་གིས་འཁོར་བར་སྐྱེ་བ་ལེན་པར་ཐལ། དེའི་རྟོགས་
པ་སྔོན་དུ་སོང་བའི་བྱང་འཕགས་ལ་དེའི་ཕྱིར། ཁྱབ་པ་ཁས། འདོད་མི་ནུས་ཏེ།
རྣམ་བཤད་ལས། སྐྱོན་མེད་པ་ལ་ཞུགས་པ་ཉན་ཐོས་མཐོང་ལམ་པ་ཡིན་ལ། དེ་
སྙིང་རྗེ་དང་སྨོན་ལམ་གྱི་དབང་གིས་ཀྱང་འཁོར་བར་སྐྱེ་བ་མི་ལེན་ཞིང་། ཞེས་
གསུངས་པའི་ཕྱིར། གཞན་ཡང་། གཟུགས་སུ་ཉེར་འགྲོའི་ཕྱིར་མི་འོང་བར་
འདའ་པ་ཆོས་ཅན། དེ་གཟུགས་སུ་སྐྱེ་བའི་ཀུན་སྦྱོར་མ་སྤངས་པར་ཐལ།
གཟུགས་སུ་སྐྱེ་བ་ལེན་པའི་ཕྱིར། དེའི་བར་སྲིད་དུ་སྐྱེ་བ་ལེན་པའི་ཕྱིར་ན་མ་
ཁྱབ་སྟེ། གཟུགས་སུ་སྐྱེ་བའི་ཀུན་སྦྱོར་ཡིན་ན། དེའི་སྐྱེ་སྲིད་དུ་སྐྱེ་བའི་ཀུན་
སྦྱོར་ཡིན་དགོས་པའི་ཕྱིར། ཁ་ཅིག བར་འདའ་པའི་མཚན་ཉིད་དེ་མི་འཐད་
དེ། 
གཟུགས་ཀྱི་བར་སྲིད་ཀྱི་རྟེན་ལ་མྱང་འདས་མངོན་དུ་བྱེད་པ་མེད་པའི་
ཕྱིར། 
གཟུགས་ཀྱི་བར་སྲིད་ཀྱི་རྟེན་ཅན་གྱི་ཉན་ཐོས་དགྲ་བཅོམ་པ་མེད་པའི་
ཕྱིར་ན་མ་ཁྱབ། མ་གྲུབ་ན། དེ་ཁོ་ཁོ་རང་ཡིན་པར་ཐལ། ཁོ་ཡོད་པའི་ཕྱིར། །
352

དགེ་འདུན་ཉི་ཤུའི་མཐའ་དཔྱོད།
འདོད་ན། དེ་ཆོས་ཅན། 
ཁྱོད་ཀྱི་རྒྱུད་ལ་གཟུགས་ཀྱི་བར་སྲིད་ཡོད་པར་ཐལ།
ཁྱོད་དེའི་རྟེན་ཅན་གྱི་གང་ཟག་ཡིན་པའི་ཕྱིར། འདོད་ན། ཁྱོད་ཀྱི་རྒྱུད་ལ་སྲིད་
པ་ཡོད་པར་ཐལ་ལོ། །ཟེར་ན། སོ་སྐྱེའི་རྟེན་ལ་འཕགས་པའི་གོ་འཕང་མངོན་
དུ་བྱེད་པ་མེད་པར་ཐལ། སོ་སྐྱེའི་རྟེན་ཅན་གྱི་འཕགས་པ་མེད་པའི་ཕྱིར། ཁྱབ་
པ་ཁས། མ་གྲུབ་ན། དེ་ཁོ་ཁོ་རང་ཡིན་པར་ཐལ་ལོ། །ཁ་ཅིག མཐོང་ཆོས་ལ་
མྱོང་འགྱུར་གྱི་ལས་ཡིན་ན། མཐོང་ལམ་ཐོབ་པའི་ཚེ་དེ་ལ་མྱོང་ངེས་ཀྱི་ལས་
ཡིན་དགོས་པར་ཐལ། 
ཕྱིར་མི་འོང་མཐོང་ཆོས་ཞིའི་མཚན་ཉིད་དེ་འཐད་པའི་
ཕྱིར། ཞེས་བཀག་ནས། 
ཁོ་རང་གི་ལུགས་ལ་མཐོང་ལམ་དང་པོར་ཐོབ་པའི་
རྟེན་ལ་མྱང་འདས་མངོན་དུ་བྱེད་པའི་ཕྱིར་མི་འོང་། དེའི་མཚན་ཉིད། དེས་ན་
མཐོང་ཆོས་ཞིའི་ཕྱིར་མི་འོང་འདོད་པར་ཚེ་ཡོངས་སུ་མ་གྱུར་པའི་ཕྱིར་མི་འོང་
གི་དབྱེ་བར་འཆད་པ་ནི་འཐད་དེ། དེ་ཡིན་ན། འདོད་པར་ཚེ་ཡོངས་སུ་གྱུར་
པའི་ཕྱིར་མི་འོང་ཡིན་དགོས་པའི་ཕྱིར་ན། མཐོང་ཆོས་ལ་མྱོང་འགྱུར་གྱི་ལས་
ཡིན་ན། 
མཐོང་ལམ་དང་པོར་ཐོབ་པའི་རྟེན་ལ་མྱོང་ངེས་ཀྱི་ལས་ཡིན་དགོས་
པར་ཐལ། དམ་བཅའ་འཐད་པའི་ཕྱིར་འདོད་ན། སོ་སྐྱེའི་རྟེན་ལ་མཐོང་ཆོས་
ལ་མྱོང་འགྱུར་གྱི་ལས་མེད་པར་ཐལ་ལོ། །
དགྲ་བཅོམ་ཞུགས་གནས་བཤད་པ་ལས་
གཞན་གྱི་འདོད་པ་དགག་པ།
༈ བཞི་པ་དགྲ་བཅོམ་ཞུགས་གནས་བཤད་པ་ལ། ཁ་ཅིག གོང་མའི་ཆ་
མཐུན་ལྔ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་བུ་ཐོབ་ཕྱིར་དུ་་་
353

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བརྩོན་བཞིན་པའི་གང་ཟག ། དགྲ་བཅོམ་ཞུགས་པའི་མཚན་ཉིད་ཟེར་ན།
འབྲས་བུ་རིམ་གྱིས་པའི་ཕྱིར་འོང་ཞུགས་པ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། ཁ་ཅིག དགྲ་བཅོམ་ཞུགས་པ་ལ་ཅིག་ཅར་བའི་དག་
བཅོམ་ཞུགས་པ་དང་། རིམ་གྱིས་པའི་དགྲ་བཅོམ་ཞུགས་པ་གཉིས་སུ་གྲངས་
ངེས་ཟེར་ན། དེ་མ་ངེས་པར་ཐལ འབྲས་བུ་ཐོད་རྒལ་པའི་ཕྱིར་མི་འོང་འབྲས་
གནས་ཁྱད་པར་ཅན་དེ་དགྲ་བཅོམ་ཞུགས་པ་གང་ཞིག དེ་ཅིག་ཅར་བའི་དེ་
ཡང་མ་ཡིན། རིམ་གྱིས་པའི་དེ་ཡང་མ་ཡིན་པའི་ཕྱིར། དང་པོ་མ་གྲུབ་ན། དེ་
ཆོས་ཅན། སྤང་བྱ་ཅིག་ཅར་བའི་རྒྱུན་ཞུགས་ཡིན་པར་ཐལ་ལོ། །ཁ་ཅིག སྲིད་
ཉོན་དགུ་པ་སྤངས་པའི་ཐེག་དམན་གྱི་གང་ཟག དགྲ་བཅོམ་འབྲས་གནས་ཀྱི་
མཚན་ཉིད་ཟེར་ན། རང་རྒྱལ་དགྲ་བཅོམ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། འདོད་ན། ཉན་ཐོས་དགྲ་བཅོམ་ཡིན་པར་ཐལ་ལོ། །ཁ་
ཅིག གོང་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་དགེ་སྦྱོང་ཚུལ་གྱི་འབྲས་
བུ་ལ་གནས་པའི་གང་ཟག དགྲ་བཅོམ་འབྲས་གནས་ཀྱི་མཚན་ཉིད། གོང་མའི་
ཆ་མཐུན་ལྔ་ནི་གཟུགས་གཟུགས་མེད་ཀྱི་འདོད་ཆགས། རྒོད་པ། ང་རྒྱལ། མ་
རིག་པ་རྣམས་ཡིན་ཟེར་ན། ཉན་ཐོས་དགྲ་བཅོམ་པས་མ་རིག་པ་སྤངས་པར་
ཐལ༑ དེས་གོང་མའི་ཆ་མཐུན་ལྔ་སྤངས་པ་གང་ཞིག དེའི་གོང་མའི་ཆ་མཐུན་
ལྔའི་ནང་ཚན་དུ་མ་རིག་པ་དེ་འདྲེན་རིགས་པའི་ཕྱིར། འདོད་ན། དེས་ཉོན་
མོངས་ཅན་མ་ཡིན་པའི་མ་རིག་པ་སྤངས་པར་ཐལ་ལོ། །འདོད་ན། དེས་ཤེས་
སྒྲིབ་སྤངས་པར་ཐལ་ལོ། །ཁ་ཅིག མ་རིག་པ་ཡིན་ན། ཉོན་མོངས་ཅན་གྱི་མ་
354

དགེ་འདུན་ཉི་ཤུའི་མཐའ་དཔྱོད།
རིག་པ་ཡིན་པས་ཁྱབ་ཟེར་ན། བདེན་འཛིན་དུ་གྱུར་པའི་སེམས་བྱུང་ཆོས་ཅན།
དེར་ཐལ། དེའི་ཕྱིར། དེར་ཐལ། རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་
སུ་གྱུར་པའི་སེམས་བྱུང་ཡིན་པའི་ཕྱིར་ཏེ། བདེན་མེད་རྟོགས་པའི་རིག་པ་ཡེ་
ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་ཡིན་པའི་ཕྱིར་ཏེ
ཆོས་ཀྱི་བདེན་མེད་རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་་
གྱུར་པའི་སེམས་བྱུང་ཡིན་པའི་ཕྱིར་ཏེ། བདེན་འཛིན་དུ་གྱུར་པའི་སེམས་བྱུང་
ཡིན་པའི་ཕྱིར། འདོད་མི་ནུས་ཏེ། བདེན་འཛིན་ཡིན་པའི་ཕྱིར། མ་ལ་ ་ ་ ་ ་
རང་ལུགས་ལ་དགྲ་བཅོམ་ཞུགས་པ་བཤད་པ་དང་
ཀྱི་བདེ་ དེའི་འབྲས་གནས་བཤད་པ། ས་
༈ རང་ལུགས་ལ། དགྲ་བཅོམ་ཞུགས་པ་བཤད་པ་དང་། དེའི་འབྲས་
གནས་བཤད་པ་གཉིས། དང་པོ་ནི། ཞུགས་པ་བཞིའི་ནང་ཚན་གང་ཞིག 
ཉན་
ཐོས་དགྲ་བཅོམ་པའི་འབྲས་བུ་ཐོབ་ཕྱིར་དུ་བརྩོན་པའི་སྦྱོར་བ་རྒྱུན་ཆགས་ལ་་
གནས་པས་རབ་ཏུ་ཕྱེ་བ་དགྲ་བཅོམ་ཞུགས་པའི་མཚན་ཉིད། དབྱེ་ན། སྤང་བྱ་
ཅིག་ཅར་བའི་དགྲ་བཅོམ་ཞུགས་པ་དང་། སྤང་བྱ་རིམ་གྱིས་པའི་དགྲ་བཅོམ་
ཞུགས་པ་གཉིས། ས་མཚམས་སྒོམ་སྤང་ལྷག་མ་སྤོང་བ་ལ་བརྩོན་པ་ནས་ཉན་
ཐོས་དགྲ་བཅོམ་པའི་འབྲས་བུ་མ་ཐོབ་བར་ན་ཡོད། །
གཉིས་པ་ནི། གོང་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་དགེ་སྦྱོང་
ཚུལ་གྱི་འབྲས་བུ་ལ་གནས་པའི་འཕགས་པ། དགྲ་བཅོམ་འབྲས་གནས་ཀྱི་
མཚན་ཉིད། གོང་མའི་ཆ་མཐུན་ལྔ་གང་ཞེ་ན། གཟུགས་གཟུགས་མེད་ཀྱི་
355

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འདོད་ཆགས། རྒོད་པ། ང་རྒྱལ། ཉོན་མོངས་ཅན་གྱི་མ་རིགས་པ་རྣམས་ཡིན།
དེ་དག་ལ་གོང་མའི་ཆ་དང་མཐུན་པ་ཞེས་བརྗོད་པའི་རྒྱུ་མཚན་ཡོད་དེ། དང་
པོ་གཉིས་ཀྱིས་ཁམས་གོང་མའི་སྐྱེ་བ་འཛིན་པའི་རྒྱུ་བྱེད། ཐ་མ་གསུམ་གྱིས་
ཁམས་གོང་མ་ལས་མི་འདའ་བར་བྱེད་པའི་ཕྱིར་ཏེ། མཛོད་ལས། གོང་མའི་ཆ་
དང་མཐུན་ལྔ་ཉིད། །གཟུགས་དང་གཟུགས་མེད་ལས་སྐྱེས་པའི། །འདོད་
ཆགས་གཉིས་རྒོད་ང་རྒྱལ་རྨོངས། །ཞེས་གསུངས་པའི་ཕྱིར། དབྱེ་ན། སྤང་བྱའི་
སྒོ་ནས་སྤང་བྱ་ཅིག་ཅར་བའི་དགྲ་བཅོམ་འབྲས་གནས་དང་། སྤང་བྱ་རིམ་
གྱིས་པའི་དགྲ་བཅོམ་འབྲས་གནས་གཉིས། དགྲ་བཅོམ་འབྲས་གནས་ཀྱང་
ཡིན་ཁམས་གསུམ་གྱི་སྒོམ་སྤང་ཉོན་མོངས་ཆུང་ངུའི་ཆུང་ངུ་དགུ་ཅིག་ཅར་དུ་
སྤོང་བ་ཡང་ཡིན་པའི་གཞི་མཐུན་པར་དམིགས་པ། དང་པོའི་མཚན་ཉིད། དེ་
ཡང་ཡིན་ཕྱིར་མི་འོང་གི་རྟོགས་པ་སྔོན་དུ་སོང་བ་ཡང་ཡིན་པའི་གཞི་མཐུན་་་་
པར་དམིགས་པ། གཉིས་པའི་མཚན་ཉིད། ཡང་དེ་ལ་ཡོངས་སུ་ཉམས་པའི་
ཆོས་ཅན། བདག་གསོད་པའི་འོས་སུ་གྱུར་པའི་ཆོས་ཅན། རྗེས་སུ་སྲུང་བའི་
ཆོས་ཅན། གནས་པ་ལས་མི་བསྐྱོད་པའི་ཆོས་ཅན། རྟོགས་པའི་འོས་སུ་གྱུར་
པའི་ཆོས་ཅན། མི་གཡོ་བའི་ཆོས་ཅན་དང་དྲུག དང་པོ་ལྔ་དབང་རྟུལ་དད་
མོས་པ་དང་། ཕྱི་མ་དབང་རྣོན་མཐོང་ཐོབ་པ་ཡིན་ཏེ། མཛོད་ལས། དགྲ་
བཅོམ་དྲུག་འདོད་དེ་དག་ལས། ། ལྔ་པ་དད་དང་མོས་ལས་སྐྱེས། །དེ་དག་རྣམ་
གྲོལ་དུས་དང་སྦྱོར། ། མི་གཡོའི་ཆོས་ཅན་མི་གཡོ་བ། །དེའི་ཕྱིར་དེ་དུས་མི་སྦྱོར་
གྲོལ། །དེ་ནི་མཐོང་ཐོབ་རྒྱུ་ལས་བྱུང་། །ཞེས་གསུངས་པའི་ཕྱིར། བྱེ་བྲག་སྨྲ་བ་
356

དགེ་འདུན་ཉི་ཤུའི་མཐའ་དཔྱོད།
རྣམས་ནི་དང་པོ་ལྔ་རང་གི་རྟོགས་པ་ལས་ཉམས་ནས་རྒྱུན་ཞུགས་སོགས་ཀྱི་་་་
བར་དུ་འགྱུར་བ་ཡོད་ཟེར། མདོ་སྡེ་པས་དང་པོ་ལྔ་མཐོང་ཆོས་ལ་བདེར་
གནས་ཀྱི་ཡོན་ཏན་ལས་ཉམས་པ་ཡིན་གྱི། རང་གི་རྟོགས་པ་ལས་ཉམས་པར་
མི་འདོད་དོ། །གཉིས་པ་ནི། དེ་མ་ཐག་སྐུ་ཚེའི་འདུ་བྱེད་མ་བཏང་ན་མཐོང་
ཆོས་བདེར་གནས་ལས་ཉམས་པར་མཐོང་ནས་དེ་མ་ཐག་ཏུ་སྐུ་ཚེའི་འདུ་བྱེད་་
གཏོང་བའི་དགྲ་བཅོམ་དབང་རྟུལ་ཞིག་ལ་བྱེད། གསུམ་པ་ནི། འདོད་ཉོན་ལ་
སེམས་མ་བསྲུངས་ན་དེ་ལ་ཉམས་པར་མཐོང་ནས་དེ་ལས་སེམས་སྲུང་བའི་་་་་
དགྲ་བཅོམ་དབང་རྟུལ་ལོ། །བཞི་པ་ནི། མཉམ་གཞག་ལས་ལྡང་ན་དེ་ལས་
ཉམས་པར་མཐོང་ནས་མཉམ་གཞག་ལས་མི་ལྡང་བའི་དགྲ་བཅོམ་དབང་རྟུལ་
ལོ༑ །ལྔ་པ་ནི། དེ་ལས་ཉམས་ཀྱི་དོགས་པའི་འཇིགས་པ་དང་བཅས་པའི་དགྲ་
བཅོམ་པ་དབང་རྟུལ་ལོ། །དྲུག་པ་ནི། དེ་ལས་ཉམས་ཀྱི་དོགས་པའི་འཇིགས་པ་
མེད་པའི་དགྲ་བཅོམ་དབང་རྣོན་ཞིག་ལ་བྱེད་དོ། །ཞེས་ཟེར་རོ། །རང་ལུགས་
ཕྱི་མ་ལྟར་བྱེད་དོ། །ཡང་དེ་ལ་ཡོན་ཏན་མངོན་དུ་བྱེད་ཚུལ་གྱི་སྒོ་ནས་ཤེས་
རབ་རྐྱང་པའི་ཆ་ལས་གྲོལ་བའི་ཉན་ཐོས་དགྲ་བཅོམ་དང་། གཉིས་ཀའི་ཆ་
ལས་རྣམ་པར་གྲོལ་བའི་ཉན་ཐོས་དགྲ་བཅོམ་གཉིས་ཡོད། དང་པོ་ནི། འགོག་
སྙོམས་མ་ཐོབ་པའི་ཉན་ཐོས་དགྲ་བཅོམ་ལྟ་བུ། གཉིས་པ་ནི། འགོག་སྙོམས་
རྒྱུད་ལྡན་གྱི་ཉན་ཐོས་དགྲ་བཅོམ་པ་ལྟ་བུ། དེ་ལྟར་ཡང་མཛོད་ལས། འགོག་
ཐོབ་གཉིས་ཀ་ལས་རྣམ་གྲོལ། །ཤེས་རབ་ཀྱིས་ནི་ཅིག་ཤོས་སོ། །ཞེས་གསུངས་
པའི་ཕྱིར། ས་མཚམས་ཟད་མི་སྐྱེ་ཤེས་པ་ནས་ཐེག་ཆེན་ལམ་དུ་འཇུག་པའི་སྔ་
357

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
རོལ་གྱི་བར་དུ་ཡོད། ཁོ་ན་རེ། གཉིས་ཀའི་ཆ་ལས་རྣམ་པར་གྲོལ་བའི་ཉན་
ཐོས་དགྲ་བཅོམ་ཆོས་ཅན། གོང་མའི་ཆ་མཐུན་ལྔ་སྤངས་པས་རབ་ཏུ་ཕྱེ་བའི་
དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག་ཏུ་ཐལ། དགྲ་བཅོམ་འབྲས་
གནས་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། འགོག་པའི་སྙོམས་
འཇུག་ཐོབ་པ་ལ་གེགས་བྱེད་ཀྱི་སྒྲིབ་པ་སྤངས་པའི་དགེ་སྦྱོང་ཚུལ་གྱི་འབྲས་བུ་
ལ་གནས་པའི་གང་ཟག་ཡིན་པའི་ཕྱིར། ཁྱབ་སྟེ། སྲིད་ཉོན་བརྒྱད་པ་སྤངས་
པའི་གང་ཟག་ཡིན་ན། མཐོང་སྤང་ཀུན་སྦྱོར་གསུམ་སྤངས་པའི་རབ་ཏུ་ཕྱེ་བའི་
དགེ་སྦྱོང་ཚུལ་གྱི་འབྲས་བུ་ལ་གནས་པའི་གང་ཟག་མ་ཡིན་དགོས་པའི་ཕྱིར།
ཞེས་ཟེར། ་་་་་་་་་་་་་་་་་་་
ལོ་གཉིས་པ་མཚོན་བྱ་དོན་གྱི་དགེ་འདུན་བཤད་པ། དགེ་
༈ གཉིས་པ་མཚོན་བྱ་དོན་གྱི་དགེ་འདུན་བཤད་པ་ལ། ཁ་ཅིག ཕྱིར་མི་
ལྡོག་པའི་རྟགས་ཐོབ་པའི་བྱང་སེམས་དེ་སྐབས་འདིར་བསྟན་གྱི་མཚོན་་་་་་
དོན་གྱི་དགེ་འདུན་གྱི་དབྱེ་གཞི་ཡིན་ཟེར་ན། ཕྱིར་མི་ལྡོག་པའི་རྟགས་ཐོབ་
པའི་བྱང་སེམས་སྦྱོར་ལམ་པ་དེ་སྐབས་འདིར་བསྟན་གྱི་མཚོན་བྱ་དོན་གྱི་དགེ་་་
འདུན་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། འཕགས་པ་
ཡིན་པར་ཐལ། འདོད་པའི་ཕྱིར། འདོད་ན། ཕྱིར་མི་ལྡོག་པའི་རྟགས་ཐོབ་པའི་
དམན་ལམ་སྔོན་དུ་མ་སོང་བའི་བྱང་སེམས་སྦྱོར་ལམ་པ་དེ་ཡང་འཕགས་པ་་་་
ཡིན་པར་ཐལ་ལོ། ། ཁ་ཅིག བྱང་སེམས་ལ་ཞུགས་འབྲས་ཀྱི་རྣམ་གཞག་འཐད་
ཅིང་། ཉན་རང་ལ་དེ་མི་འཐད་དེ། རྒྱུན་ཞུགས་ཀྱི་དོན་མྱང་འདས་ཐོབ་པའི་
358

དགེ་འདུན་ཉི་ཤུའི་མཐའ་དཔྱོད།
ལམ་གྱི་རྒྱུན་ལ་ཞུགས་པ་ལ་བྱེད་རིགས་པ་གང་ཞིག ཐེག་དམན་ལ་མྱང་འདས་
མཚན་ཉིད་པ་མེད་པའི་ཕྱིར། ཞེས་ཟེར་ན། མཐོང་ལམ་སྡུག་བསྔལ་ཆོས་
བཟོད་ལ་གནས་པའི་དམན་ལམ་སྔོན་དུ་མ་སོང་བའི་བྱང་སེམས་དེ་རྒྱུན་་་་་་་
ཞུགས་ཞུགས་པ་ཡིན་པར་ཐལ། དམ་བཅའ་དེ་འཐད་པའི་ཕྱིར། འདོད་ན།
མཐོང་ལམ་རྣམ་གྲོལ་ལམ་ལ་གནས་པའི་དམན་ལམ་སྔོན་དུ་མ་སོང་བའི་བྱང་་
སེམས་དེ་རྒྱུན་ཞུགས་འབྲས་གནས་ཡིན་པར་ཐལ་ལོ། །འདོད་ན། ཁྱོད་ཀྱིས་
བསམ་གཏན་གྱི་དངོས་གཞིའི་སྙོམས་འཇུག་མ་ཐོབ་པར་ཐལ་ལོ། །གཞན་ཡང་།
འདོད་ཉོན་དྲུག་པ་སྤངས་སྲིད་ཉོན་དྲུག་པ་མ་སྤངས་པའི་བྱང་སེམས་དེ་ཕྱིར་་
འོང་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། སྤང་བྱ་རིམ་གྱིས་
པ་ཡིན་པར་ཐལ་ལོ། །འདོད་ན། མ་ཡིན་པར་ཐལ། སྤང་བྱ་ཅིག་ཅར་བ་ཡིན་
པའི་ཕྱིར་ཏེ། དམན་ལམ་སྔོན་དུ་མ་སོང་བའི་བྱང་སེམས་ཡིན་པའི་ཕྱིར།
རྟགས་སོང་། གཞན་ཡང་། འདོད་ཉོན་དགུ་པ་སྤངས་པའི་དམན་ལམ་སྔོན་དུ་
མ་སོང་བའི་བྱང་སེམས་དེ་ཕྱིར་མི་འོང་ཡིན་པར་ཐལ། དམ་བཅའ་འཐད་པའི་
ཕྱིར། འདོད་ན། དེ་ཆོས་ཅན། ཁྱོད་ཀྱིས་སྲིད་ཉོན་དགུ་པ་སྤངས་པར་ཐལ།
འདོད་པ་གང་ཞིག ཁྱོད་སྤང་བྱ་ཅིག་ཅར་བ་ཡིན་པའི་ཕྱིར་ཏེ། དམན་ལམ་
སྔོན་དུ་མ་སོང་བའི་བྱང་སེམས་ཡིན་པའི་ཕྱིར། རྟགས་སོང་། གཞན་ཡང་།
ཀུན་བཏུས་ལས། ཅིའི་ཕྱིར་བྱང་ཆུབ་སེམས་དཔའ་བྱང་ཆུབ་སེམས་དཔའི་
སྐྱོན་མེད་པ་ལ་ཞུགས་ནས་རྒྱུན་ཏུ་ཞུགས་པར་མི་འགྱུར་ཞེ་ན། རྒྱུན་ལ་འཇུག་
པ་ཡོངས་སུ་མ་གྲུབ་པའི་ཕྱིར་ཏེ། ཅིའི་ཕྱིར་ལན་ཅིག་ཕྱིར་འོང་བར་མི་འགྱུར་
359

རྗེ་བཙུན་ཆོས་ཀྱི་རྒྱལ་མཚན་གྱི་གསུང། །
ཞེ་ན། བསམ་བཞིན་དུ་སྲིད་པར་སྐྱེ་བ་ཚད་མེད་པ་ཡོངས་སུ་འཛིན་པའི་ཕྱིར་
རོ། །ཅིའི་ཕྱིར་ཕྱིར་མི་འོང་བར་མི་འགྱུར་ཞེ་ན། བསམ་གཏན་རྣམས་ཀྱིས་
གནས་ཤིང་འདོད་པའི་ཁམས་སུ་སྐྱེ་བའི་ཕྱིར་རོ། །ཞེས་གསུངས་པ་མི་འཐད་
པར་ཐལ། བྱང་སེམས་ལ་ཞུགས་ནས་བརྒྱད་ཀྱི་རྣམ་གཞག་འཐད་པའི་ཕྱིར།
ཁོ་ན་རེ། དེ་འཐད་པར་ཐལ། ཉི་སྣང་ལས། དེ་ལ་དགེ་འདུན་དཀོན་མཆོག་ནི་
འདིར་ཕྱིར་མི་ལྡོག་པའི་དགེ་འདུན་ཡིན་པར་ཤེས་པར་བྱའོ། །ཞེས་པ་དང་།
བྱང་ཆུབ་སེམས་དཔའ་དད་པའི་རྗེས་སུ་འབྲང་བའི་དབང་དུ་མཛད་ནས།
ཞེས་གསུངས་པའི་ཕྱིར་ན་མ་ཁྱབ། སྐྱོན་མེད་དེ། དེ་རྒྱུན་ཞུགས་ཞུགས་པའི་
མིང་ཅན་གྱི་བྱང་སེམས་ཡོད་པར་བསྟན་པ་ཙམ་ཡིན་པའི་ཕྱིར། དེ་ལྟར་མ་
ཡིན་ན་བྱང་སེམས་དང་རང་རྒྱལ་གྱི་གཞི་མཐུན་ཡོད་པར་ཐལ། ཉི་སྣང་ལས།
བྱང་ཆུབ་སེམས་དཔའ་རང་སངས་རྒྱས་ཀྱི་དབང་དུ་མཛད་ནས་གསུངས་པ་་་
ནི། ཞེས་གསུངས་པའི་ཕྱིར། ཁྱབ་པ་ཁས། འདོད་མི་ནུས་ཏེ། རང་རྒྱལ་ཡིན་ན།
ཐེག་པ་འབྲིང་པོའི་གང་ཟག་ཡིན་དགོས། བྱང་ཆུབ་སེམས་དཔའ་ཡིན་ན།
ཐེག་པ་ཆེན་པོའི་གང་ཟག་ཡིན་དགོས་པའི་ཕྱིར། དེ་ཡང་དགེ་འདུན་ཉི་ཤུའི་
གྲངས་འདྲེན་ཚུལ་ལ་འཕགས་པའི་ལུགས་ལ་རོང་ཊིཀ་པ་ན་རེ། འཕགས་པ་
ལྟར་ན་སྐྱེས་བུ་ཆེན་པོ་བརྒྱད་ལས་རྒྱུན་ཞུགས་སུ་གཏོགས་པ་ལ་དོན་གྱི་ཐོབ་པ་
རྒྱུན་ཞུགས་ཞུགས་པ་བརྒྱད་པ་དང་། འབྲས་གནས་དབང་པོ་རྣོ་རྟུལ་གཉིས་
དང་རིགས་ནས་རིགས་སྐྱེ་གཉིས་ཏེ་ལྔ། ཕྱིར་འོང་ཞུགས་པ་དད་མོས་པ་དང་
མཐོང་ཐོབ་པ་གཉིས་གཅིག་ཏུ་བྱས་པས་དོན་གྱི་ཐོབ་པ་འབྲས་གནས་ཙམ་པོ་་
360

དགེ་འདུན་ཉི་ཤུའི་མཐའ་དཔྱོད།
པ་དང་ཁྱད་པར་ཅན་ཚེ་གཅིག་བར་ཆད་གཅིག་པ་དང་གསུམ། ཕྱིར་མི་འོང་
ཞུགས་པ་དད་མོས་པ་དང་མཐོང་ཐོབ་པ་གཉིས་གཅིག་ཏུ་བྱས་པས་དོན་གྱི་་་
ཐོབ་པ་འབྲས་གནས་ཙམ་པོ་པ་དང་ཁྱད་པར་ཅན་བརྒྱད་དེ། འདའ་བ་བཞི་
དང་གོང་འཕོ་སྟེ་ལྔ། དྲུག་པ་གཟུགས་ཀྱི་ཆགས་བཅོམ། བདུན་པ་མཐོང་ཆོས་
ཞི། བརྒྱད་པ་ལུས་མངོན་བྱེད། སྐྱེས་བུ་བདུན་པ། དགྲ་བཅོམ་ཞུགས་པ།
བརྒྱད་པ་རང་སངས་རྒྱས་ཀྱི་མིང་ཅན་ཏེ་ཉི་ཤུ་ཡོད་ཅེས་ཟེར་ན་མི་འཐད་དེ།
དབང་པོ་རྟུལ་དང་རྣོན་པོ་དག །ཅེས་པའི་ཐད་ཀྱི་ཉི་སྣང་ལས། དེ་ལ་གང་
ལམ་ཤེས་པ་ཉིད་ནི་འོག་ནས་འཆད་པའི་མཐོང་བའི་ལམ་གྱི་སྐད་ཅིག་མ་བཅུ་་
དྲུག་པོ་གང་ཡིན་པ་སྟེ། སྐད་ཅིག་མ་བཅུ་དྲུག་པོ་དེ་རྣམས་ལ་བྱང་ཆུབ་སེམས་
དཔའ་དབང་པོ་རྟུལ་པོར་འགྱུར་བ་གང་ཡིན་པ་དེ་ནི་དད་པས་ལམ་དེ་ལ་རྗེས་
སུ་འཇུག་པའི་ཕྱིར་དེ་ལ་དད་པས་རྗེས་སུ་འབྲང་བ་ཞེས་བཤད་དོ། །དབང་པོ་
རྣོན་པོ་ནི་ཤེས་རབ་ཀྱིས་ལམ་དེ་ལ་རྗེས་སུ་འཇུག་པའི་ཕྱིར་ཆོས་ཀྱི་རྗེས་སུ་་་་་
འབྲང་བ་ཞེས་བྱའོ། །ཞེས་གསུངས་པའི་ཕྱིར། དབང་པོ་རྟུལ་དང་རྣོན་པོ་དག །
ཅེས་པས་འབྲས་གནས་དབང་པོ་རྣོ་རྟུལ་གཉིས་བསྟན་པ་གང་ཞིག འབྲས་
གནས་ལ་དད་པའི་རྗེས་འབྲང་དང་ཆོས་ཀྱི་རྗེས་འབྲང་གི་རྣམ་གཞག་མ་་་་་་་
འཐད་པའི་ཕྱིར་ཏེ། མཛོད་ལས། དེ་ཚེ་དབང་པོ་རྣོ་རྟུལ་དག །དད་པས་མོས་
དང་མཐོང་བས་ཐོབ། །ཅེས་གསུངས་པའི་ཕྱིར། གཞན་ཡང། དད་དང་མཐོང་
ཐོབ་ཅེས་པས་ཕྱིར་འོང་ཞུགས་པ་དད་མོས་པ་དང་མཐོང་ཐོབ་པ་གཉིས་་་་་་
གཅིག་ཏུ་བྱས་པ་དང་། ཕྱིར་མི་འོང་ཞུགས་པ་དད་མོས་པ་དང་མཐོང་ཐོབ་པ་
361

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཉིས་གཅིག་ཏུ་བསྡུས་ནས་བསྟན་པ་མི་འཐད་པར་ཐལ། འདིས་ཕྱིར་འོང་
ཞུགས་པ་དད་མོས་པ་དང་། ཕྱིར་མི་འོང་ཞུགས་པ་དད་མོས་པ་གཉིས་གཅིག་
ཏུ་བྱས་པ་དང་། ཕྱིར་འོང་ཞུགས་པ་མཐོང་ཐོབ་པ་དང་ཕྱིར་མི་འོང་ཞུགས་པ་
མཐོང་ཐོབ་པ་གཉིས་གཅིག་ཏུ་བྱས་ནས་བསྟན་པའི་ཕྱིར་ཏེ། ཉི་སྣང་ལས།
འབྲས་བུ་གཉིས་པ་དང་། གསུམ་པ་ལ་ཞུགས་པ་དད་པས་མོས་པའི་དབང་དུ་
མཛད་ནས་གསུངས་པ་ནི། ཞེས་པ་དང་། འབྲས་བུ་གཉིས་པ་དང་གསུམ་པ་ལ་
ཞུགས་པ་མཐོང་བས་ཐོབ་པའི་དབང་དུ་མཛད་ནས་གསུངས་པ་ནི། ཞེས་
གསུངས་པའི་ཕྱིར། ཁ་ཅིག འདིར་བསྟན་མཚོན་བྱ་དོན་གྱི་དགེ་འདུན་ལ་ཉི་
ཤུ་ཡོད་དེ། དེ་ལ་གཞུང་གིས་དངོས་སུ་བསྟན་པ་བཅུ་དགུ། རྒྱུན་ཞུགས་ཞུགས་
པས་ཁ་བསྐངས་པས་ཉི་ཤུ་ཡོད་པའི་ཕྱིར། དང་པོ་གྲུབ་སྟེ། འོག་མིན་འགྲོ་
འཕར་བ་གསུམ་གྱི་དབྱེ་གཞི་ཡིན་པས་དོར་ལ། གཞན་རྣམས་སྒྲ་ཇི་བཞིན་པར་
བགྲངས་པས་བཅུ་དགུ་ཡོད་པའི་ཕྱིར། རྒྱུན་ཞུགས་ཞུགས་པ་ཤུགས་ལ་བསྟན་
པ་ཡིན་ཏེ། དབང་པོ་རྟུལ་དང་རྣོན་པོ་དག །ཅེས་པས་ཆགས་བྲལ་སྔོན་སོང་གི་
ཞུགས་པ་གཉིས་དངོས་སུ་བསྟན་ནས། རྒྱུན་ཞུགས་ཞུགས་པ་ཤུགས་ལ་བསྟན་
པའི་ཕྱིར། ། འབབ་ཡུལ་དུ། །
༈ དེས་ན་ཕྱིར་འོང་འབྲས་གནས་ཙམ་པོ་པ་དང་ཕྱིར་མི་འོང་འབྲས་
གནས་ཙམ་པོ་པ་གཉིས་ལ་མོས་སྦྱོར་མཛད་པའི་རྒྱུ་མཚན་ཡོད་དེ། དབང་པོ་
རྟུལ་དང་རྣོན་པོ་དག །ཅེས་པས་ཆགས་བྲལ་སྔོན་སོང་གི་ཞུགས་པ་གཉིས་
བསྟན། དད་དང་མཐོང་ཐོབ། ཅེས་པས་དེ་འདྲ་བའི་འབྲས་གནས་གཉིས་
362

དགེ་འདུན་ཉི་ཤུའི་མཐའ་དཔྱོད།
བསྟན་པས་ཆགས་བྲལ་སྔོན་སོང་གང་ལ་སྦྱོར་བའི་སྦྱོར་གཞི་ངོས་གཟུང་བའི་ས་
ཆེད་དུ་ཡིན་ནོ། །སྐབས་འདིར་རྒྱུན་ཞུགས་འབྲས་གནས་ཙམ་པོ་པས་ཁ་མི་
འགེང་བའི་རྒྱུ་མཚན་ཡོད་དེ། རིགས་ནས་རིགས་སྐྱེ་བསྟན་པས་རྟོགས་ནུས་
པའི་ཕྱིར། ཕྱིར་འོང་འབྲས་གནས་ཙམ་པོ་པས་ཁ་མི་འགེང་པའི་རྒྱུ་མཚན་ཡོད་
དེ། འདའ་བ་བཞི་བསྟན་པས་རྟོགས་ནུས་པའི་ཕྱིར། ཕྱིར་མི་འོང་འབྲས་
གནས་ཙམ་པོ་པས་ཁ་མི་འགེང་བའི་རྒྱུ་མཚན་ཡོད་དེ། ལུས་མངོན་བྱེད་བསྟན་
པས་རྟོགས་ནུས་པའི་ཕྱིར། ཞེས་ཟེར། དེ་ལ་ཁོ་ན་རེ། དེ་མི་འཐད་དེ། དབང་
པོ་རྟུལ་དང་རྣོན་པོ་དག །ཅེས་གཉིས་ཚིག་སྨོས་པ་མི་འཐད་པར་ཐལ། གཞུང་
འདིས་དགེ་འདུན་ཉི་ཤུ་བསྟན་པའི་ཕྱིར། ཟེར་ན། དེ་ཚེ་དབང་པོ་རྣོ་རྟུལ་དག།
ཅེས་གཉིས་ཚིག་སྨོས་པ་མི་འཐད་པར་ཐལ། གཞུང་འདིས་རྒྱུན་ཞུགས་འབྲས་
གནས། འབྲས་བུ་ཐོད་རྒལ་བའི་ཕྱིར་འོང་འབྲས་གནས། ཆགས་བྲལ་སྔོན་སོང་
གི་ཕྱིར་མི་འོང་འབྲས་གནས་གསུམ་བསྟན་པའི་ཕྱིར་ཏེ། དེ་ལྟར་དུ་མཛོད་ལས་
གསུངས་པའི་ཕྱིར། གཞན་ཡང་། སངས་རྒྱས་བསྟེན་དང་སྦྱིན་སོགས་དང་། །
ཐབས་ལ་མཁས་པ་གང་ཡིན་པ། །འདི་ལ་མོས་པའི་རྒྱུ་དག་ཡིན། ། ཞེས་གཉིས་
ཚིག་སྨོས་པ་མི་འཐད་པར་ཐལ། འདིས་མོས་པ་སྒོམ་ལམ་སྒོམ་པའི་མཐུན་རྐྱེན་
ཚང་བའི་རྒྱུ་གསུམ་བསྟན་པའི་ཕྱིར། ཁྱབ་པ་སོང་། ཁོས་
༈ རང་ལུགས་ཀྱི་སྐྱོན་ནི། ཉི་སྣང་ལས། འབྲས་བུ་གཉིས་པ་དང་། གསུམ་
པ་ལ་ཞེས་གསུངས་པ་མི་འཐད་པར་ཐལ། དད་དང་མཐོང་ཐོབ། ཅེས་པས་
འབྲས་བུ་བར་པ་གསུམ་གྱི་ཞུགས་པ་དངོས་སུ་མ་བསྟན་པའི་ཕྱིར། ། གཞན་
363

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཡང་། ཉི་སྣང་ལས། གོང་དུ་འཕོ་བ་ལྔ་པ་ཡིན་ཏེ། ཞེས་བཤད་པ་མི་འཐད་པར་
ཐལ། དད་དང་མཐོང་ཐོབ། ཅེས་པས་ཆགས་བྲལ་སྔོན་སོང་གི་འབྲས་གནས་
དངོས་སུ་བསྟན་པའི་ཕྱིར། ཁ་ཅིག འདིར་བསྟན་མཚོན་བྱ་དོན་གྱི་དགེ་འདུན་
ལ་གཞུང་གིས་དངོས་སུ་བསྟན་པ་བཅུ་དགུ་དགྲ་བཅོམ་ཞུགས་པས་་་་སས་ས་
བསྐངས་པས་ཉི་ཤུ་ཡོད་དེ། འོག་མིན་འགྲོ་འཕར་བ་གསུམ་གྱི་དབྱེ་གཞི་ཡིན་
པས་དོར་ལ། གཞན་རྣམས་སྒྲ་ཇི་བཞིན་པར་བགྲངས་པས་བཅུ་དགུ་ཡོད་པའི་
ཕྱིར། ཟེར་ན་མི་འཐད་དེ། ཉི་སྣང་ལས། གང་འདི་ཉོན་མོངས་པ་དགུ་པ་
སྤངས་པ་ལས་ནི་ཕྱིར་མི་ལྡོག་པ། ཞེས་བཤད་དོ། །དེ་ནི་རྣམ་པ་ལྔར་ཤེས་པར་
བྱའོ། །འདི་ལྟ་སྟེ་བར་མ་དོར་ཡོངས་སུ་མྱ་ངན་ལས་འདའ་བ་ནི། ཞེས་པས་
དང་པོ་ངོས་བཟུང་། སྐྱེས་ནས་ཡོངས་སུ་མྱ་ངན་ལས་འདའ་བ་ནི། ཞེས་པས་
གཉིས་པ་དང་། མངོན་པར་འདུ་བྱེད་པ་དང་བཅས་པའི་མྱ་ངན་ལས་འདའ་
བ་ནི། ཞེས་པས་གསུམ་པ་དང་། མངོན་པར་འདུ་བྱེད་མེད་པར་ཡོངས་སུ་མྱ་
ངན་ལས་འདའ་བ་ནི། ཞེས་པས་བཞི་པ་དང་། གོང་དུ་འཕོ་བ་ལྔ་པ་ཡིན་ཏེ། །
ཞེས་པས་ལྔ་པ་དང་། གང་ཡང་གཟུགས་ཀྱི་འདོད་ཆགས་དང་བྲལ་བའི་ཕྱིར་
མི་ལྡོག་པ་དེ་ནི་འདི་ནས་ཤི་འཕོས་ནས་གཟུགས་མེད་པར་སྐྱེ་བར་འགྱུར་བ་ནི།
ཞེས་དང་། དེ་ལྟར་ན་ཕྱིར་མི་ལྡོག་པ་དྲུག་པ་ཡིན་ནོ། །ཞེས་དྲུག་པ་དང་། །
བདུན་པ་མཐོང་བའི་ཆོས་ལས་མྱ་ངན་ལས་འདའ་བ་ནི། ཞེས་བདུན་པ་དང་།
གང་ཡང་འགོག་པའི་སྙོམས་པར་འཇུག་པ་ཐོབ་པའི་ཕྱིར་མི་ལྡོག་པ་དེ་ནི་མྱ་་་
ངན་ལས་འདས་པ་དང་འདྲ་བའི་ཆོས་ལུས་ཀྱིས་མངོན་སུམ་དུ་བྱེད་པའི་ཕྱིར།
364

དགེ་འདུན་ཉི་ཤུའི་མཐའ་དཔྱོད།
ཞེས་བརྒྱད་པ་ངོས་གཟུང་བ་མི་འཐད་པར་ཐལ། ཉི་སྣང་གི་ལུགས་ལ་འོག་
མིན་འགྲོ་ནས་སྲིད་རྩེར་འགྲོའི་བར་ལྔ་པོ་དེ་ལ། གོང་འཕོ་ཞེས་གཅིག་ཏུ་བྱས་
ནས་དགེ་འདུན་ཉི་ཤུའི་གྲངས་ལྔ་པ་དང་། གཟུགས་ཀྱི་ཆགས་བཅོམ་གྱི་མིང་
ཅན་གྱི་བྱང་སེམས་དགེ་འདུན་ཉི་ཤུའི་དྲུག་པར་འདྲེན་མི་རིགས་པའི་ཕྱིར།
རྒྱན་སྣང་གི་ལུགས་ལ་ཡང་འོག་མིན་འགྲོ་ནས་སྲིད་རྩེར་འགྲོའི་བར་ལྔ་པོ་དེ་
གོང་འཕོ་ཞེས་གཅིག་ཏུ་འདྲེན་རིགས་པར་ཐལ། རྒྱན་སྣང་ལས་གོང་དུ་འཕོ་བ་
ལྔ་པ་ཡིན་ཏེ། ཞེས་གསུངས་པའི་ཕྱིར་ན་སྐྱོན་མེད་དེ། ཉི་སྣང་ལས། འོག་མིན་
འགྲོ་ནས་སྲིད་རྩེར་འགྲོའི་བར་ལྔ་པོ་དེ་གོང་འཕོ
། ཞེས་ལྔ་པ་དང་། གཟུགས་
ཀྱི་ཆགས་བཅོམ་གྱི་མིང་ཅན་དྲུག་པར་གསལ་བར་བཤད་ཅིང་། རྒྱན་སྣང་ལས།
དེ་ལྔ་པོ་དེ་ལ་གོང་འཕོའི་མིང་གིས་བཏགས་ནས་དེ་ལ་འོག་མིན་འགྲོའི་མིང་་་་
ཅན་དང་སྲིད་རྩེར་འགྲོའི་མིང་ཅན་གཉིས་སུ་ཕྱེ་ནས། འོག་མིན་འགྲོའི་མིང་
ཅན་དེ་ལ་འཕར་བ་གསུམ་གྱི་མིང་གིས་བཏགས་པ་དང་། སྲིད་རྩེར་འགྲོའི་
མིང་ཅན་ལ་གཟུགས་ཀྱི་ཆགས་བཅོམ་ཞེས་བཏགས་ནས་དེ་ལ་ལུས་མངོན་་་་་་
བྱེད་དང་མཐོང་ཚོས་ཞི་གཉིས་སུ་ཕྱེ་ནས་བསྟན་པའི་ཕྱིར། ཁ་ཅིག འདིར་
བསྟན་མཚོན་བྱ་དོན་གྱི་དགེ་འདུན་ལ་ཉི་ཤུ་ཡོད་དེ། རྩ་བའི་གཞུང་གི་སྒྲ་ཇི་
བཞིན་པར་བགྲངས་པས་ཉི་ཤུ་ཡོད་པའི་ཕྱིར་ཟེར་བ་མི་འཐད་དེ། དེ་ལྟར་
རྒྱན་སྣང་དང་ཉི་སྣང་གཉིས་ཀ་དང་འགལ་པའི་ཕྱིར། སློབ་དཔོན་གྱི་ལུགས་ལ་
ཁ་ཅིག 
འདིར་བསྟན་མཚོན་བྱ་དོན་གྱི་དགེ་འདུན་དེ་ལ་ཉི་ཤུ་ཡོད་དེ། བྱང་
སེམས་འཕགས་པ་དེ་ལ་དོན་དམ་པའི་སེམས་དང་པོ་བསྐྱེད་པ། མ་གོས་པའི་
365

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སྤྱོད་པ་ལ་ཞུགས་པ། ཕྱིར་མི་ལྡོག་པ། སྐྱེབ་གཅིག་གིས་ཐོགས་པའི་བྱང་སེམས་
རྣམས་སུ་ཡོད་པའི་དོན་དམ་པའི་སེམས་དང་པོ་བསྐྱེད་པའི་བྱང་སེམས་དེ་ས་
དང་པོ་པ་བྱེད། མ་གོས་པའི་སྤྱོད་པ་ལ་ཞུགས་པའི་བྱང་སེམས་དེ་ས་གཉིས་པ་
ནས་བདུན་པའི་བར་གྱི་བྱང་སེམས་ལ་བྱེད། ཕྱིར་མི་ལྡོག་པའི་བྱང་སེམས་དེ་
ས་བརྒྱད་པ་དང་དགུ་པའི་གནས་སྐབས་ཀྱི་བྱང་སེམས་ལ་བྱེད། སྐྱེ་བ་གཅིག་
གིས་ཐོགས་པ་ས་བཅུ་པའི་གནས་སྐབས་ཀྱི་བྱང་སེམས་ལ་བྱེད་ཅིང་། དེ་ཡང་
ས་དང་པོ་ལ་རྒྱུན་ཞུགས་ཞུགས་པ་དབང་པོ་རྣོ་རྟུལ་གཉིས། རྒྱུན་ཞུགས་འབྲས་
གནས་ཙམ་པོ་པ། རིགས་ནས་རིགས་སྐྱེ་གཉིས་ཏེ་ལྔའི་མིང་ཅན་དང་། ས་
གཉིས་པ་ནས་བདུན་པའི་བར་ལ་ཕྱིར་མི་འོང་ཞུགས་པ། ཕྱིར་འོང་འབྲས་
གནས་ཙམ་པོ་པ། དེ་ཁྱད་པར་ཅན་གཉིས་དང་། ས་བརྒྱད་པ་ཡན་ཆད་ཀྱི་
བྱང་སེམས་ལ་ཕྱིར་མི་འོང་། དགུ་པ་དང་བཅུ་པ་ལ་དགྲ་བཅོམ་ཞུགས་པ།
སྲིད་པ་ཐ་མའི་བྱང་སེམས་ལ་བསེ་རུ་ལྟ་བུའི་རང་སངས་རྒྱས་ཀྱི་བྱང་སེམས་ཀྱི་
མིང་ཅན་རྣམས་སུ་ཡོད་པའི་ཕྱིར། ཞེས་ཟེར་ན། ཕྱིར་མི་འོང་གི་མིང་ཅན་གྱི་
བྱང་སེམས་དེ་ས་བརྒྱད་པ་ཡན་ཆད་ཀྱི་བྱང་སེམས་ལ་བྱེད་མི་རིགས་པར་ཐལ།
མཐོང་ཆོས་ཞིའི་མིང་ཅན་བསྟན་པས་རྟོགས་ནུས་པའི་ཕྱིར། ཕྱིར་འོང་འབྲས་
གནས་ཙམ་པོ་པས་ཁ་མི་འགེང་བའི་རྒྱུ་མཚན་ཡོད་དེ། འདའ་བ་བཞི་བསྟན་
པས་རྟོགས་ནུས་པའི་ཕྱིར། ཕྱིར་མི་འོང་འབྲས་གནས་ཙམ་པོ་པས་ཁ་མི་འགེང་
བའི་རྒྱུ་མཚན་ཡོད་དེ། ལུས་མངོན་བྱེད་བསྟན་པས་རྟོགས་ནུས་པའི་ཕྱིར། །
ཞེས་ཟེར། འདི་ལ་ཁོ་ན་རེ། དེ་མི་འཐད་དེ། དབང་པོ་རྟུལ་དང་རྣོན་པོ་དག །
366

དགེ་འདུན་ཉི་ཤུའི་མཐའ་དཔྱོད་
ཅེས་གཉིས་ཚིག་སྨོས་པ་མི་འཐད་པར་ཐལ། གཞུང་འདིས་དགེ་འདུན་ཉི་ཤུ་
བསྟན་པའི་ཕྱིར་ཏེ། དེ་དང་ལུས་མངོན་བྱེད་ཀྱི་མིང་ཅན་གྱི་བྱང་སེམས་དེ་ས་
དྲུག་པ་ནས་འཇོག་རིགས་པའི་ཕྱིར་ཏེ། རྣམ་བཤད་ལས། སྲིད་རྩེའི་ཉོན་
མོངས་དང་ལྡན་པ་བྱང་ཆུབ་སེམས་དཔའ་ས་དྲུག་པ་པ་དེ་ལ་དགེ་འདུན་ཉི་
ཤུའི་གྲངས་འཛིན་བརྒྱད་ལས་གཞན་རྣམ་པ་གཉིས་སོ། །མཐོང་བའི་ཆོས་ལ་ཞི་
བ་ལས་ཉོན་གྱི་དབང་གིས་ཉིང་མཚམས་སྦྱོར་བའི་སྐྱེ་བ་ཟད་པ་ཐོབ་པ་དང་།
རྣམ་ཐར་བརྒྱད་ཏིང་ངེ་འཛིན་གྱི་ལུས་ཀྱིས་མངོན་སུམ་དུ་བྱེད་པ་གཉིས་ཡོད་
པའི་ཕྱིར། ཞེས་གསུངས་པའི་ཕྱིར། ཁ་ཅིག མཐོང་ལམ་སྐད་ཅིག་དང་པོ་བཅོ་
ལྔ་ལ་གནས་པའི་བྱང་སེམས་ལ་རྒྱུན་ཞུགས་ཞུགས་པ་དད་པའི་རྗེས་འབྲང་་་་་་
དང་ཆོས་ཀྱི་རྗེས་འབྲང་གི་མིང་ཅན་དང་། ས་གཉིས་པ་ནས་ལྔ་པའི་བར་གྱི་
བྱང་སེམས་ལ་རིགས་ནས་རིགས་སྐྱེ་གཉིས་ཀྱི་མིང་ཅན་དང་། ས་དྲུག་པ་པ་ལ་
ཕྱིར་འོང་ཞུགས་པ། ས་བདུན་པ་པ་ལ་ཕྱིར་འོང་འབྲས་གནས་ཙམ་པོ་པ་དང་
དེ་ཁྱད་པར་ཅན་དང་། ས་བརྒྱད་པ་དང་དགུ་པ་པ་ལ་ཕྱིར་མི་འོང་ཞུགས་པ་
དང་། 
ས་བཅུ་བ་པ་ལ་བར་འདའ་པ་ནས་ལུས་མངོན་བྱེད་ཀྱི་བར་གྱི་ཕྱིར་མི་
འོང་གི་མིང་ཅན་གྱི་བྱང་སེམས་རྣམས་སུ་འཇོག ཅེས་ཟེར་ན། མཐོང་ལམ་
སྡུག་བསྔལ་ཆོས་ཤེས་ལ་གནས་པའི་བྱང་སེམས་དེ་རྒྱུན་ཞུགས་ཞུགས་པའི་་་་་་
མིང་ཅན་ཡིན་པར་ཐལ། སྐད་ཅིག་དང་པོ་བཅོ་ལྔ་ལ་གནས་པའི་བྱང་སེམས་
དེ་དེ་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། དེ་མ་ཡིན་པར་ཐལ།
རྒྱུན་ཞུགས་འབྲས་གནས་ཀྱི་མིང་ཅན་ཡིན་པའི་ཕྱིར། དེ་དེར་ཐལ། ལམ་རྗེས་
367

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
ཤེས་ལ་གནས་པའི་བྱང་སེམས་དེ་རྒྱུན་ཞུགས་འབྲས་གནས་ཀྱི་མིང་ཅན་གང་
ཞིག་།ཐེག་ཆེན་གྱི་མཐོང་ལམ་ཤེས་པ་བརྒྱད་ཅིག་ཅར་དུ་སྐྱེ་བའི་ཕྱིར་ཏེ།
གསེར་ཕྲེང་ལས། འདི་དག་རིམ་པ་ལྟར་ས་རིམ་ཅན་ལ་སྦྱར་བ་མི་འཐད་པར་
གོ་སྟེ། ཆོས་འབྲང་དང་བར་ཆད་གཅིག་པའི་སྐབས་སུ་ཡང་མདོ་ལས་དེ་དག་
སྐྱེབ་གཅིག་གིས་ཐོགས་པའི་སེམས་དཔར་བཤད་པས་སོ
། ། འདུ་བྱེད་
མཚོན་བྱ་དོན་གྱི་དགེ་འདུན་གྱི་དབྱེ་གཞི་བཤད་པ
༈ རང་ལུགས་ལ། མཚོན་བྱ་དོན་གྱི་དགེ་འདུན་གྱི་དབྱེ་གཞི། དབྱེ་བའི་
གྲངས། དངོས་བཏགས་ཀྱི་ཁྱད་པར་དང་གསུམ། དང་པོ་ནི། བྱང་སེམས་
འཕགས་པ་དེ་འདིར་བསྟན་མཚོན་བྱ་དོན་གྱི་དགེ་འདུན་གྱི་དབྱེ་གཞི་ཡིན་ནོ།།
གཉིས་པ་ལ་འཕགས་པའི་ལུགས་དང་། སློབ་དཔོན་གྱི་ལུགས་གཉིས། དང་པོ་
ནི༑ སྐབས་འདིར་བསྟན་གྱི་དགེ་འདུན་དཀོན་མཆོག་ལ་ཉི་ཤུ་ཡོད་དེ། དངོས་
སུ་བསྟན་པ་བཅུ་དྲུག ཤུགས་ལ་བསྟན་པ་བཞི་རྣམས་སུ་ཡོད་པའི་ཕྱིར། དང་
པོ་གྲུབ་སྟེ། དབང་པོ་རྟུལ་དང་རྣོན་པོ་དག །ཅེས་པས་དངོས་སུ་བསྟན་པ་
དབང་རྟུལ་དད་པའི་རྗེས་འབྲང་དང་། དབང་རྣོན་ཆོས་ཀྱི་རྗེས་འབྲང་གི་མིང་
ཅན་གཉིས། དད་དང་མཐོང་ཐོབ། །ཅེས་པས་འབྲས་བུ་བར་པ་གཉིས་ཀྱི་
ཞུགས་པ་དང་མོས་པ་གཉིས་གཅིག་ཏུ་བྱས་པ་དང་། དེའི་མཐོང་ཐོབ་པ་
གཉིས་གཅིག་ཏུ་བྱས་པའི་མིང་ཅན་གཉིས་དང་། རིགས་ནས་རིགས། །ཞེས་
པས་དངོས་སུ་བསྟན་པ་རྒྱུན་ཞུགས་རིགས་ནས་རིགས་སྐྱེའི་མིང་ཅན་གཉིས་་་་
དང་། བར་ཆད་གཅིག །ཅེས་པས་དངོས་སུ་བསྟན་པ་ཕྱིར་འོང་འབྲས་གནས་
368

དགེ་འདུན་ཉི་ཤུའི་མཐའ་དཔྱོད།
ཚེ་གཅིག་བར་ཆད་གཅིག་པའི་མིང་ཅན་དང་། བར་སྐྱེས་གནས་དང་། བྱེད་
དང་བྱེད་མིན། ཞེས་པས་དངོས་སུ་བསྟན་པ་འདའ་བ་བཞིའི་མིང་ཅན་དང་།
འོག་མིན་འགྲོ། །འཕར་གསུམ་སྲིད་རྩེའི་མཐར་ཐུག་འགྲོ། །ཞེས་པས་དངོས་སུ་
བསྟན་པ་འཕར་བ་གསུམ་དང་གོང་འཕོ་གཅིག་ཏུ་བྱས་པའི་གོང་འཕོའི་མིང་་་་
ཅན་གཅིག་དང་། གཟུགས་ཀྱི་ཆགས་བཅོམ། ཞེས་པས་དངོས་སུ་བསྟན་པ་
གཟུགས་མེད་ཉེར་འགྲོའི་མིང་ཅན་དང་། མཐོང་བ་ཡི། ཆོས་ལ་ཞི། ཞེས་པས་
དངོས་སུ་བསྟན་པ་མཐོང་ཆོས་ཞིའི་མིང་ཅན་དང་། ལུས་མངོན་སུམ་བྱེད། །
ཅེས་པས་དངོས་སུ་བསྟན་པ་ལུས་མངོན་བྱེད་ཀྱི་མིང་ཅན་དང་། བསེ་རུ། ཞེས་
པས་དངོས་སུ་བསྟན་པ་བསེ་རུ་རང་སངས་རྒྱས་ཀྱི་མིང་ཅན་རྣམས་སུ་ཡོད་་་་
པའི་ཕྱིར། གཉིས་པ་གྲུབ་སྟེ། རྒྱུན་ཞུགས་འབྲས་གནས་ཙམ་པོ་པ། ཕྱིར་འོང་
འབྲས་གནས་ཙམ་པོ་པ། ཕྱིར་མི་འོང་འབྲས་གནས་ཙམ་པོ་པ། དགྲ་བཅོམ་
ཞུགས་པའི་མིང་ཅན་རྣམས་སུ་ཡོད་པའི་ཕྱིར། །
གཉིས་པ་ནི། སྐབས་འདིར་བསྟན་གྱི་དགེ་འདུན་དེ་ལ་ཉི་ཤུ་ཡོད་དེ། རྒྱུན་
ཞུགས་ཀྱི་སྐོར་ལ་ལྔ། ཕྱིར་འོང་གི་སྐོར་ལ་གསུམ། ཕྱིར་མི་འོང་གི་སྐོར་ལ་བཅུ།
དགྲ་བཅོམ་ཞུགས་པའི་མིང་ཅན། བསེ་རུ་རང་སངས་རྒྱས་ཀྱི་མིང་ཅན་རྣམས་
སུ་ཡོད་པའི་ཕྱིར། དང་པོ་ལ་ལྔ་ཡོད་དེ། རྒྱུན་ཞུགས་ཞུགས་པ་དབང་རྟུལ་དད་
པའི་རྗེས་འབྲང་དང་། དབང་རྣོན་ཆོས་ཀྱི་རྗེས་འབྲང་གི་མིང་ཅན་གཉིས།
རྒྱུན་ཞུགས་འབྲས་གནས་ཙམ་པོ་པའི་མིང་ཅན། རིགས་ནས་རིགས་སྐྱེའི་མིང་
ཅན་གཉིས་རྣམས་སུ་ཡོད་པའི་ཕྱིར། གཉིས་པ་ལ་གསུམ་ཡོད་དེ། ཕྱིར་འོང་
369

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཞུགས་པའི་མིང་ཅན། ཕྱིར་འོང་འབྲས་གནས་ཙམ་པོ་པའི་མིང་ཅན། ཕྱིར་
འོང་ཚེ་གཅིག་བར་ཆེད་གཅིག་པའི་མིང་ཅན་རྣམས་སུ་ཡོད་པའི་ཕྱིར། གསུམ་
པ་ལ་བཅུ་ཡོད་དེ། ཕྱིར་མི་འོང་ཞུགས་པའི་མིང་ཅན། འདའ་བ་བཞིའི་མིང་
ཅན་བཞི། འོག་མིན་འགྲོ་དབྱེ་གཞིར་བྱས་པའི་འཕར་བ་གསུམ་གྱི་མིང་ཅན་
གསུམ། སྲིད་རྩེའི་མཐར་ཐུག་འགྲོར་བཏགས་པའི་གཟུགས་ཀྱི་ཆགས་བཅོམ་
དབྱེ་གཞིར་བྱས་ནས་དེ་ལས་ཕྱེ་བའི་མཐོང་ཆོས་ཞི་དང་། ལུས་མངོན་བྱེད་ཀྱི་
མིང་ཅན་རྣམས་སུ་ཡོད་པའི་ཕྱིར། :: | བུ་》ལ་2་ལ་སྐུ་ཕྱོགས་པར་
༈ དེས་ན་སྐབས་འདིར་དངོས་སུ་བསྟན་པ་བཅུ་བདུན་དང་། ཤུགས་ལ་
བསྟན་པ་གསུམ་ཡོད། གཞུང་གིས་བསྟན་ཚུལ་ནི། དབང་པོ་རྟུལ་དང་རྣོན་པོ་
དག ། ཅེས་པས་རྒྱུན་ཞུགས་ཞུགས་པ་དབང་རྟུལ་དད་པའི་རྗེས་འབྲང་དང་།
དབང་རྣོན་ཆོས་ཀྱི་རྗེས་འབྲང་གཉིས་དངོས་སུ་བསྟན་ནས་ཤུགས་ལ་རྒྱུན་་་་་་
ཞུགས་འབྲས་གནས་ཙམ་པོ་པའི་མིང་ཅན་དེ་བསྟན། དད་དང་མཐོང་ཐོབ།
ཅེས་པས་ཕྱིར་འོང་ཞུགས་པ་དད་མོས་པ་དང་མཐོང་ཐོབ་པ་གཉིས་གཅིག་ཏུ་་
བྱས་པ་དང་། ཕྱིར་མི་འོང་ཞུགས་པ་དད་མོས་པ་དང་མཐོང་ཐོབ་པ་གཉིས་
གཅིག་ཏུ་བྱས་པའི་འབྲས་བུ་བར་པ་གཉིས་ཀྱི་ཞུགས་པའི་མིང་ཅན་གཉིས་་་་་
དངོས་སུ་བསྟན། རིགས་ནས་རིགས། ཞེས་པས་རྒྱུན་ཞུགས་རིགས་སྐྱེའི་མིང་
ཅན་གཉིས་དངོས་སུ་བསྟན། བར་ཆད་གཅིག ཅེས་པས་ཕྱིར་འོང་ཚེ་གཅིག་
བར་ཆད་གཅིག་པའི་མིང་ཅན་དངོས་སུ་བསྟན་པའི་ཤུགས་ལ་ཕྱིར་འོ་་་་་་་
འབྲས་གནས་ཙམ་པོ་པའི་མིང་ཅན་དེ་བསྟན། བར་སྐྱེས་ནས་དང་། བྱེད་དང་
370

དགེ་འདུན་ཉི་ཤུའི་མཐའ་དཔྱོད།
བྱེད་མིན། ཞེས་པས་འདའ་བ་བཞི་དངོས་སུ་བསྟན། འོག་མིན་འགྲོ། འཕར་
གསུམ། ཞེས་པས་འོག་མིན་འགྲོ་དབྱེ་གཞིར་བྱས་པའི་འཕར་བ་གསུམ་གྱི་མིང་
ཅན། གསུམ་དངོས་སུ་བསྟན། སྲིད་རྩེའི་མཐར་ཐུག་འགྲོ། གཟུགས་ཀྱི་ཆགས་
བཅོམ་མཐོང་བ་ཡི། ། ཆོས་ལ་ཞི་ལུས་མངོན་སུམ་བྱེད། །ཅེས་པས་མཐོང་ཆོས་
ཞི་དང་ལུས་མངོན་བྱེད་ཀྱི་མིང་ཅན་གཉིས་དངོས་སུ་བསྟན་ནས་ཤུགས་ལ་་་་་་
དགྲ་བཅོམ་ཞུགས་པའི་མིང་ཅན་དེ་བསྟན། བསེ་རུ། ཞེས་པས་བསེ་རུ་རང་
སངས་རྒྱས་ཀྱི་མིང་ཅན་དེ་དངོས་སུ་བསྟན་པའི་ཕྱིར། གསུམ་པ་དངོས་
བཏགས་ཀྱི་ཁྱད་པར་ལ། ཁོ་ན་རེ། བྱང་སེམས་ལ་རྒྱུན་ཞུགས་སོགས་ཀྱི་མིང་
གིས་བཏགས་པ་དེ་མཚན་ཉིད་པ་ཡིན་ཏེ། དེ་ལྟར་དུ་ཕྱིར་མི་ལྡོག་པའི་འཁོར་
ལོའི་མདོ་ལས་གསུངས་པའི་ཕྱིར། ཞེས་ཟེར་ན་མི་འཐད་དེ། དེ་ལྟར་ན་བྱང་
སེམས་ལ་རང་སངས་རྒྱས་ཀྱི་མིང་གིས་བཏགས་པ་དེ་ཡང་མཚན་ཉིད་པ་ཡིན་་་
དགོས་པས་ཐེག་ཆེན་པ་དང་། ཐེག་པ་འབྲིང་གི་གང་ཟག་གི་གཞི་མཐུན་ཡོད་
པར་ཐལ་བའི་སྐྱོན་ཡོད་པའི་ཕྱིར། གཞན་ཡང་། དེ་མི་འཐད་དེ། གཟུགས་
མེད་ཉེར་འགྲོའི་ཕྱིར་མི་འོང་དུ་གྱུར་པའི་སེམས་དཔའ་མེད་པའི་ཕྱིར།
གཟུགས་མེད་ཁམས་སུ་སྐྱེ་བ་ལེན་པའི་བྱང་འཕགས་མེད་པའི་ཕྱིར་ཏེ། དེར་
བསམ་བཞིན་དུ་སྐྱེ་བ་ལེན་པའི་བྱང་འཕགས་ཀྱང་མེད། དེར་ལས་ཉོན་གྱིས་སྐྱེ་
བ་ལེན་པའི་བྱང་འཕགས་ཀྱང་མེད་པའི་ཕྱིར། དང་པོ་གྲུབ་སྟེ། མདོ་སྡུད་པ་
ལས། བྱང་ཆུབ་ཡོན་ཏན་ཕ་རོལ་ཕྱིན་ཉམས་འགྱུར་འོང་ཞེས། གཟུགས་མེད་
ཁམས་སུ་སྐྱེ་བ་དོན་དུ་གཉེར་མི་བྱེད། ཅེས་གསུངས་པའི་ཕྱིར། གཉིས་པ་གྲུབ་
371

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སྟེ། རྒྱུད་བླ་མ་ལས། འཕགས་པས་ན་དང་རྒ་བ་དང་། །འཆི་བའི་སྡུག་བསྔལ་
རྩད་ནས་སྤངས། །ལས་དང་ཉོན་མོངས་དབང་གིས་སྐྱེ། །དེ་ལ་དེ་མེད་ཕྱིར་དེ་
མེད། །ཅེས་གསུངས་པའི་ཕྱིར། དགེ་འདུན་ཉི་ཤུའི་མཐའ་དཔྱོད་རྗེ་བཙུན་
ཆོས་ཀྱི་རྒྱལ་མཚན་དཔལ་བཟང་པོའི་གསུངས་རྩོམ་ཕུལ་དུ་བྱུང་བའོ། ། ཨོཾ་སྭ་
སྟི། རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོའི་གསུང་དགེ་འདུན་ཉིད་
ཤུའི་མཐའ་དཔྱོད་འདི་ཡང་དགའ་ལྡན་དགེ་བཤེས་བྱམས་པ་བློ་གྲོས་ཀྱི་་་་་
ཐུགས་དགོངས་ལྟར་དཔར་གཞི་གསར་བསྐྲུན་ཞུས་ཤིང་། དཔར་བརྐོའི་
འགན་འཁུར་པ་དགའ་ཚྭ་བ་རྒན་བློ་བཟང་ཕུན་ཚོགས་ནས་གནང་བ་བཅས་་་་
ལ་བརྟེན་༡༩༩༨ལོར་ལེགས་སྒྲུབས་ཟིན་པའི་དགེ་བས་འཇམ་མགོན་རྒྱལ་བ་་
གཉིས་པའི་རིང་ལུགས་སྒོ་ཐམས་ཅད་ནས་ཕྱོགས་ཐམས་ཅན་དུ་དར་ཞིང་་་་་་
རྒྱས་ལ་ཡུན་རིང་དུ་གནས་པར་གྱུར་ཅིག གསུང་དཔར་འདི་དགའ་ལྡན་
དཔར་ཁང་དུ་བཞུགས་སོ། །སརྦ་མངྒ་ལཾ།།
སྤྲོ ་བ་ལ། ་་་་་་་་་་་་ : 1
དགའ་བ་ལ། ་་་་་་་་་་་་་་་་་་་་་ ་་་་་་་
372

བསམ་གཟུགས་མཐའ་དཔྱོད།
1:|: ཀྱི ཀྱིའི
འ 
ཚཛའཛམཛt= 6 ན
* *་ན , ', *,༣༢ *
 ཀ་ཀ་ས་ལ་
༄༅། ། 
རྗེ་བཙུན་ཆོས་ཀྱི་རྒྱལ་མཚན་- བ
༤ ༢
དཔལ་བཟང་པོའི་གསུང་ཟིན་བྲིས་སུ་
ཚtཛཚརge 
*་!,
བཀོད་པ་ལས་བསམ་གཟུགས་ཀྱི་
« 
༤ཛe
མཐའ་གཅོད་བཞུགས་སོ
552pap5353333iippsppszpps33355
བསམ་གཏན་གཟུགས་མེད་ལ། འཇུག་པའི་སྒྲུབ་པ་ཐེག་ཆེན་ལ། །འཛེག་
པ་ཡིན་པར་ཤེས་པར་བྱ། །ཞེས་སོགས་ཀྱི་སྐབས་སུ་། བསམ་གཏན་གཟུགས་
མེད་བཤད་པ་ལ། རྒྱུ། ངོ་བོ། འབྲས་བུ་གསུམ་ལས། དང་པོ་ལ། གང་ལ་སྐྱེ་
བའི་ལུས་རྟེན་དང་། 
གང་ལས་སྐྱེས་པ་སེམས་རྟེན་བཤད་པ་གཉིས།
གང་ལ་སྐྱེ་བའི་ལུས་རྟེན་བཤད་པ།
དང་པོ་ནི། ཁ་ཅིག 
ངན་སོང་གསུམ་དང་སྒྲ་མི་སྙན་པའི་རྟེན་ལ་བསམ་
གཏན་དང་། 
གཟུགས་མེད་ཀྱི་དངོས་གཞིའི་སྙོམས་འཇུག་གསར་དུ་སྐྱེ་བ་མེད་
དེ༔ 
དེ་རྣམས་རྣམ་སྨིན་གྱི་སྒྲིབ་པ་ཤས་ཆེན་པོ་དང་ལྡན་པའི་ཕྱིར། ལྷ་མིན་གྱི་
རྟེན་ལ། དེ་གསར་དུ་སྐྱེ་བ་མེད་དེ། དེ་རྣམས་ཕྲག་དོག་གི་སྒྲིབ་པ་ཤས་ཆེན་པོ་
དང་ལྡན་པའི་ཕྱིར། 
མཚམས་མེད་བྱས་པའི་གང་ཟག་གི་རྟེན་ལ་དེ་གསར་དུ་
སྐྱེ་བ་མེད་དེ། 
དེ་ལས་ཀྱི་སྒྲིབ་པ་ཤས་ཆེན་པོ་དང་ལྡན་པའི་ཕྱིར། ཟེར་ན།
373

རྗེ་བཙུན་ཆོས་ཀྱི་རྒྱལ་མཚན་གྱི་གསུང་། །
སྐྱོན་འཕེན་པ་ཁ་ཅིག ངན་སོང་གི་རྟེན་ལ་བསམ་གཏན་གྱི་དངོས་གཞིའི་
སྙོམས་འཇུག་གསར་དུ་སྐྱེ་བ་ཡོད་པར་ཐལ། དེའི་རྟེན་ལ་སྙིང་རྗེ་ཚད་མེད་
གསར་དུ་སྐྱེ་བ་ཡོད་པ་གང་ཞིག སྙིང་རྗེ་ཚད་མེད་ཡིན་ན་རང་གི་བདག་རྐྱེན་
དུ་གྱུར་པའི་བསམ་གཏན་གྱི་དངོས་གཞིའི་ལ་བརྟེན་ནས་བྱུང་བས་ཁྱབ་པའི་ས་
ཕྱིར། དང་པོ་མ་གྲུབ་ན། དེར་ཐལ། དེའི་རྟེན་ལ་སྙིང་རྗེ་ཆེན་པོ་གསར་དུ་སྐྱེ་
བ་ཡོད་པའི་ཕྱིར། ཟེར་ན་མ་ཁྱབ། མ་གྲུབ་ན། དེར་ཐལ། དེའི་རྟེན་ལ་ཐེག་
ཆེན་སེམས་བསྐྱེད་གསར་དུ་སྐྱེ་བ་ཡོད་པའི་ཕྱིར། རང་ལུགས་ལ། མཚམས་
མེད་བྱས་བའི་རྟེན་ལ་བསམ་གཏན་གྱི་དངོས་གཞིའི་སྙོམས་འཇུག་གསར་དུ་་་
སྐྱེ་བ་མེད་པར་ཐལ། དམ་བཅའ་འཐད་བའི་ཕྱིར། འདོད་ན། མཚམས་མེད་
བྱས་པའི་རྟེན་ལ། བསམ་གཏན་གྱི་སྙོམས་འཇུག་གསར་དུ་སྐྱེ་བ་མེད་པར་
ཐལ། འདོད་པའི་ཕྱིར། ཟེར་ན་མ་ཁྱབ། འདོད་ན། རྒྱལ་པོ་མ་སྐྱེས་དགྲ་དེས་
བསམ་གཏན་གྱི་སྙོམས་འཇུག་མ་ཐོབ་པར་ཐལ་ལོ། །འདོད་མི་ནུས་ཏེ། དེས་
བསམ་གཏན་གྱི་ཉེར་བསྡོགས་ཐོབ་པའི་ཕྱིར་ཏེ། དེས་རྒྱུན་ཞུགས་ཀྱི་འབྲས་བུ་
ཐོབ་པའི་ཕྱིར། ཁ་ཅིག ངན་སོང་གསུམ་དང་སྒྲ་མི་སྙན་པ་རྣམས་བསམ་
གཏན་གཟུགས་མེད་ཀྱི་དངོས་གཞིའི་སྙོམས་འཇུག་སྔར་མེད་གསར་དུ་སྐྱེ་བ་་་
དང་། སྐྱེས་ཟིན་གནས་པའི་རྟེན་དུ་མི་རུང་སྟེ། དེ་རྣམས་རྣམ་སྨིན་གྱི་སྒྲིབ་པ་
ཤས་ཆེན་པོ་དང་ལྡན་པའི་ཕྱིར། འདུ་ཤེས་མེད་པ་དང་སྲིད་རྩེའི་རྟེན་ལ་དེ་
གསར་དུ་སྐྱེ་བ་མེད་དེ། དེ་རྣམས་ཀྱི་རྒྱུད་ལ་ཡིད་ཀྱི་ཤེས་པ་མེད་པའི་ཕྱིར། །
ཟེར་ན། ངན་སོང་བའི་རྟེན་ལ་བསམ་གཏན་གཟུགས་མེད་ཀྱི་དངོས་གཞིའི་
374

བསམ་གཟུགས་མཐའ་དཔྱོད།
སྙོམས་འཇུག་ཡོད་པར་ཐལ། དུད་འགྲོའི་རྟེན་ལ་དེ་ཡོད་པའི་ཕྱིར་ཏེ། དུད་
འགྲོའི་རྟེན་ཅན་གྱི་བྱང་འཕགས་ཀྱི་རྒྱུད་ལ་དེ་ཡོད་པའི་ཕྱིར། ། དུད་འགྲོའི་
རྟེན་ཅན་གྱི་བྱང་འཕགས་ཡོད་པའི་ཕྱིར་ཏེ། བསམ་བཞིན་དུ་དུད་འགྲོར་སྐྱེ་
བ་བླངས་པའི་བྱང་འཕགས་ཡོད་པའི་ཕྱིར་ཏེ། བསམ་བཞིན་དུ་འཁོར་བར་སྐྱེ་
བ་བླངས་པའི་བྱང་འཕགས་ཡོད་པའི་ཕྱིར། ཁོ་ན་རེ། དུད་འགྲོའི་རྟེན་ཅན་གྱི་
བྱང་འཕགས་དེ་དུད་འགྲོ་ཡིན་པར་ཐལ། དེ་ཡོད་པའི་ཕྱིར་ན་མ་ཁྱབ། ཁ་
ཅིག དེ་དུད་འགྲོ་ཡིན་ཟེར་ན། དེའི་ལུས་དེ་དུད་འགྲོའི་ལུས་ཡིན་པར་ཐལ།
དེ་དུད་འགྲོ་ཡིན་པའི་ཕྱིར། འདོད་མི་ནུས་ཏེ། དེ་རྣམ་སྨིན་གྱི་ལུས་མ་ཡིན་
པའི་ཕྱིར་ཏེ། ཡིད་ཀྱི་རང་བཞིན་གྱི་ལུས་ཡིན་པའི་ཕྱིར་ཏེ། བྱང་འཕགས་ཀྱི་
ལུས་ཡིན་པའི་ཕྱིར། ཁ་ཅིག དེའི་ལུས་དེ་དུད་འགྲོའི་ལུས་ཀྱི་གཟུགས་བརྙན་
ཡིན་ཟེར་བ་མི་འཐད་དེ། དེའི་བྱེད་བཞིན་དེ་དུད་འགྲོའི་བྱད་བཞིན་གྱི་
གཟུགས་བརྙན་ཡིན་པར་ཐལ། དེའི་ལུས་དེ་དུད་འགྲོའི་ལུས་ཀྱི་གཟུགས་
བརྙན་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། བྱད་བཞིན་གྱི་
གཟུགས་བརྙན་དུ་ཐལ་ལོ། །འདོད་མི་ནུས་ཏེ། བྱད་བཞིན་ཡིན་པའི་ཕྱིར། ཁོ་
ན་རེ། དེ་དུད་འགྲོའི་གཟུགས་བརྙན་དུ་ཐལ། རྒྱུད་བླ་མའི་འགྲེལ་པ་ལས།
འཁོར་བ་ནི་ཟག་པ་མེད་པའི་དབྱིངས་ན་ཁམས་གསུམ་གྱི་གཟུགས་བརྙན་གྱི་
ཡིད་ཀྱི་རང་བཞིན་གྱི་ལུས་གསུམ་ཡིན་ཏེ། ཞེས་གསུངས་པའི་ཕྱིར་ན་མ་ཁྱབ།
གཞན་ཡང་། འདུ་ཤེས་མེད་པའི་གང་ཟག་ཆོས་ཅན། ཁྱོད་ཀྱི་རྒྱུད་ལ་གང་
ཟག་གི་བདག་འཛིན་མེད་པར་ཐལ། ཁྱོད་ཀྱི་རྒྱུད་ཡིད་ཀྱི་ཤེས་པ་མེད་པའི་
375

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཕྱིར། རྟགས་ཁས། འདོད་ན། དེའི་རྒྱུད་ལ་རྟེན་འབྲེལ་ཡན་ལག་བཅུ་གཉིས་
ཀྱི་ནང་ཚན་དུ་གྱུར་པའི་མ་རིག་པ་མེད་པར་ཐལ་ལོ། །འདོད་མི་ནུས་ཏེ། དེ་
ལམ་མ་ཞུགས་ཀྱི་གང་ཟག་ཡིན་པའི་ཕྱིར། གཞན་ཡང་། དེའི་རྒྱུད་ལ་སྐྱེ་
སེམས་དང་འཆི་སེམས་གང་རུང་མེད་པར་ཐལ། དེའི་རྒྱུད་ལ་ཡིད་ཀྱི་ཤེས་པ་
མེད་པའི་ཕྱིར། ཁྱབ་སྟེ་སྐྱེ་སེམས་དང་འཆི་སེམས་གང་རུང་ཡིན་ན། ཡིད་ཀྱི་
ཤེས་པ་ཡིན་དགོས་པའི་ཕྱིར། དེར་ཐལ། མཛོད་ལས། ཚད་དང་མཚམས་
སྦྱོར་འདོད་ཆགས་བྲལ། །ཉམས་དང་འཆི་འཕོ་སྐྱེ་བ་རྣམས། ། ཡིད་ཀྱི་རྣམ་
ཤེས་ཁོ་ནར་འདོད། །ཅེས་གསུངས་པའི་ཕྱིར། གཞན་ཡང་། དེའི་རྒྱུད་ལ་རང་
རིག་མེད་པར་ཐལ། དེའི་རྒྱུད་ལ་ཡིད་ཤེས་མེད་པའི་ཕྱིར། འདོད་ན། དེ་ཆོས་
ཅན། ཁྱོད་ཀྱི་རྒྱུད་ལ་རང་རིག་ཡོད་པར་ཐལ། ཁྱོད་གང་ཟག་ཡིན་པའི་ཕྱིར། །
ཁ་ཅིག་འདོད་པ་ལ་སོགས་པ་འོག་མ་འོག་མའི་རྟེན་ལ་གོང་མ་གོང་མའི་
སྙོམས་འཇུག་གསར་དུ་སྐྱེ་བ་ཡོད་ཅིང་། རང་སའི་རྟེན་ལ་རང་སའི་སྙོམས་
འཇུག་གསར་དུ་སྐྱེ་བ་མེད་དེ། རང་ས་ན་རང་སའི་སྙོམས་འཇུག་མ་ཉམས་
པར་ཡོད་པའི་ཕྱིར། གོང་སའི་རྟེན་ལ་འོག་སའི་སྙོམས་འཇུག་གསར་དུ་སྐྱེ་བ་
མེད་དེ། གོང་ས་ན་རང་སས་བསྡུས་པའི་རང་གི་འོག་ས་ལས་མཆོག་ཏུ་གྱུར་
པའི་སྙོམས་འཇུག་ཡོད་པའི་ཕྱིར། ། གོང་མའི་རྟེན་ལ་འོག་སའི་སྙོམས་འཇུག་
སྤྱིར་བཏང་ལ་མངོན་དུ་བྱེད་པ་མེད་དེ། དེ་བྱས་པ་ལ་དགོས་པ་མེད་པའི་ཕྱིར།
དམིགས་བསལ་ལ་ཡོད་དེ། སྲིད་རྩེའི་རྟེན་ལ་ཅི་ཡང་མེད་ཀྱི་སྙོམས་འཇུག་
མངོན་དུ་བྱེད་པ་ཡོད་པའི་ཕྱིར། སྲིད་རྩེའི་རྟེན་ཅན་གྱི་ཕྱིར་མི་འོང་གིས་ཅི་
376

བསམ་གཟུགས་མཐའ་དཔྱོད།
ཡང་མེད་ཀྱི་སེམས་ལ་བརྟེན་ནས་སྲིད་རྩེ་ལ་ཆགས་བྲལ་བྱེད་པའི་ཕྱིར་ཏེ།
མཛོད་ལས། བསམ་གཏན་གཟུགས་མེད་རང་དང་ནི། །འོག་སའི་རྟེན་ཅན་
འོག་དགོས་མེད། །སྲིད་རྩེར་འཕགས་པས་ཅི་ཡང་མེད། །མངོན་སུམ་བྱས་ནས་
ཟག་པ་ཟད། །ཅེས་གསུངས་པའི་ཕྱིར། ཟེར་ན། གོང་སའི་རྟེན་ལ་འདོད་པའི་
སྙོམས་འཇུག་མངོན་དུ་བྱེད་པ་ཡོད་པར་ཐལ། དེའི་རྟེན་ལ་འོག་སའི་སྙོམས་
འཇུག་མངོན་དུ་བྱེད་པ་ཡོད་པ་གང་ཞིག གཟུགས་ཁམས་དང་གཟུགས་མེད་
ཁམས་གང་རུང་ཡིན་ན། གོང་ས་ཡིན་དགོས་པའི་ཕྱིར། འདོད་ན། འདོད་
པའི་སྙོམས་འཇུག་ཡོད་པར་ཐལ་ལོ། །བྱས་པ་ལ་ཁོ་ན་རེ། གོང་མའི་རྟེན་ལ་
འོག་སའི་སྙོམས་འཇུག་མངོན་དུ་བྱེད་པ་ཡོད་པར་ཐལ། བསམ་གཏན་གཉིས་
པའི་རྟེན་ལ་བསམ་གཏན་དང་པོའི་སྙོམས་འཇུག་མངོན་དུ་བྱེད་པ་ཡོད་པའི་་་
ཕྱིར་ན་མ་ཁྱབ། གཞན་ཡང་། བསམ་གཏན་གཉིས་པའི་རྟེན་ལ་བསམ་གཏན་
དང་པོའི་སྙོམས་འཇུག་མངོན་དུ་བྱེད་པ་མེད་པར་ཐལ། སྤྱིར་བཏང་དམིགས་
བསལ་གྱི་དོན་དེ་འཐད་པའི་ཕྱིར། འདོད་ན། དེ་ཡོད་པར་ཐལ། བསམ་
གཏན་གཉིས་པ་བའི་རྒྱུད་ལ་བསམ་གཏན་དང་པོའི་སྙོམས་འཇུག་ཡོད་པའི་་་
ཕྱིར་ཏེ། བསམ་གཏན་གཉིས་པའི་རྟེན་ཅན་གྱི་བྱང་སེམས་ས་དྲུག་པའི་རྒྱུད་
ལ་དེ་ཡོད་པའི་ཕྱིར། གཞན་ཡང་། བསམ་གཏན་གཉིས་པ་བའི་རྒྱུད་ལ་བསམ་
གཏན་དང་པོའི་སྙོམས་འཇུག་ཡོད་པར་ཐལ། དེའི་རྒྱུད་ལ་བསམ་གཏན་དང་
པོའི་སེམས་ཡོད་པའི་ཕྱིར། དེའི་རྒྱུད་ཀྱི་མིག་གི་རྣམ་པར་ཤེས་པ་དེ་བསམ་
གཏན་དང་པོའི་སེམས་ཡིན་པའི་ཕྱིར་ཏེ། མཛོད་ལས། གཉིས་པ་སོགས་ན་
377

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ལུས་མིག་དང་། ། རྣ་བའི་རྣམ་ཤེས་རྣམ་རིག་སློང་། ། གང་ཡིན་དེ་ནི་དང་པོར་
གཏོགས། །ཞེས་གསུངས་པའི་ཕྱིར། གཞན་ཡང་། བསམ་གཏན་གཉིས་པ་
བའི་རྒྱུད་ལ་བསམ་གཏན་དང་པོའི་སེམས་ཡོད་པར་ཐལ། བསམ་གཏན་
གཉིས་པ་ནས་བསམ་གཏན་དང་པོར་འཆི་འཕོ་ཁ་མའི་གང་ཟག་དེའི་རྒྱུད་ལས་
བསམ་གཏན་དང་པོའི་སེམས་ཡོད་པའི་ཕྱིར། དེའི་རྒྱུད་ལ་དེའི་ཤེས་པ་ཡོད་
པའི་ཕྱིར། དེའི་རྒྱུད་ལ་བསམ་གཏན་དང་པོའི་རྣམ་སྨིན་འགྲུབ་བྱེད་ཀྱི་ལས་
ཡོད་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། ཁྱོད་ལས་ཉོན་གྱིས་
བསམ་གཏན་དང་པོར་སྐྱེ་བ་ལེན་ཁ་མའི་གང་ཟག་ཡིན་པའི་ཕྱིར། ཁ་ཅིག
རང་སའི་རྟེན་ལ་རང་སའི་སྙོམས་འཇུག་གསར་དུ་སྐྱེ་བ་ཡོད་པར་ཐལ།
བསམ་གཏན་དང་པོའི་རྟེན་ལ་བསམ་གཏན་དང་པོའི་སྙོམས་འཇུག་གསར་དུ་
སྐྱེ་བ་ཡོད་པའི་ཕྱིར། བསམ་གཏན་དང་པོ་བའི་རྒྱུད་ཀྱི་བསམ་གཏན་དང་
པོའི་དངོས་གཞིའི་སྙོམས་འཇུག་དེ། དེའི་རྟེན་ལ་གསར་དུ་སྐྱེས་པའི་ཕྱིར་ན་
མ་ཁྱབ། དེར་ཐལ། དེ་གསར་དུ་སྐྱེས་པའི་ཕྱིར། གཞན་ཡང་། དེ་འདོད་པའི་
རྟེན་ལ་གསར་དུ་སྐྱེས་པར་ཐལ། དེ་གསར་དུ་སྐྱེས། དེ་བསམ་གཏན་དང་པོའི་
རྟེན་ལ་གསར་དུ་མ་སྐྱེས་པའི་ཕྱིར། འདོད་ན། དེ་འདོད་པའི་རྟེན་ལ་སྐྱེས་
པར་ཐལ་ལོ། །འདོད་ན། དེ་འདོད་པའི་རྟེན་ལ་ཡོད་པར་ཐལ་ལོ། །ཟེར་ན། །
འགོག་པ་དང་པོར་མིའི་ནང་དུ། ཞེས་གསུངས་པ་མི་འཐད་པར་ཐལ། ཁམས་
གོང་མའི་རྟེན་ལ་འགོག་སྙོམས་གསར་དུ་སྐྱེ་བ་ཡོད་པའི་ཕྱིར། མ་གྲུབ་ན།
དེར་ཐལ། དེའི་རྟེན་ཅན་གྱི་གང་ཟག་གི་རྒྱུད་ཀྱི་འགོག་སྙོམས་དེ་དེའི་རྟེན་ལ་
378

བསམ་གཟུགས་མཐའ་དཔྱོད།
གསར་དུ་སྐྱེས་པའི་ཕྱིར། ཁྱབ་པ་ཁས། དེར་ཐལ། དེ་གསར་དུ་སྐྱེས་པའི་ཕྱིར།
གཞན་ཡང་། གོང་ན་མཐོང་ལམ་མེད། ཅེས་གསུངས་པ་མི་འཐད་པར་ཐལ། །
ཁམས་གོང་མའི་རྟེན་ལ་མཐོང་ལམ་གསར་དུ་སྐྱེ་བ་ཡོད་པའི་ཕྱིར། དེའི་རྟེན་
ལ་ལམ་ཤེས་གསར་དུ་སྐྱེ་བ་ཡོད་པའི་ཕྱིར་ཏེ། དེའི་རྟེན་ཅན་གྱི་བྱང་འཕགས་
ཀྱི་རྒྱུད་ཀྱི་ལམ་ཤེས་དེའི་རྟེན་ལ་གསར་དུ་སྐྱེས་པའི་ཕྱིར། ཁྱབ་པ་ཁས། དེར་
ཐལ། དེ་གསར་དུ་སྐྱེས་པའི་ཕྱིར། གཞན་ཡང་། འདོད་པའི་རྟེན་ཅན་གྱི་
ལོངས་སྐུ་ཡོད་པར་ཐལ། འདོད་པའི་རྟེན་ལ་གསར་དུ་སངས་རྒྱས་པའི་གང་
ཟག་ཡོད་པའི་དེའི་རྟེན་ལ་རྣམ་མཁྱེན་གསར་དུ་ཐོབ་པ་ཡོད་པའི་ཕྱིར་ཏེ། །
དེའི་རྟེན་ཅན་གྱི་སངས་རྒྱས་འཕགས་པའི་རྒྱུད་ཀྱི་རྣམ་མཁྱེན་དེ་འདོད་པའི་་་
རྟེན་ལ་གསར་དུ་ཐོབ་པའི་ཕྱིར། ཁྱབ་པ་ཁས། དེར་ཐལ། དེ་གསར་དུ་སྐྱེས་
པའི་ཕྱིར། གཞན་ཡང་། བསམ་གཏན་དང་པོའི་རྟེན་ལ་དེའི་ཉེར་བསྡོགས་
སྒོམ་པ་ཡོད་པར་ཐལ། དེའི་རྟེན་ལ་དེའི་ཉེར་བསྡོགས་གསར་དུ་སྐྱེ་བ་ཡོད་
པའི་ཕྱིར། འདོད་ན། བསམ་གཏན་དང་པོ་བའི་རྒྱུད་ལ་དེའི་ཉེར་བསྡོགས་
ཡོད་པར་ཐལ་ལོ། །འདོད་མི་ནུས་ཏེ། བསམ་གཏན་དང་པོ་བ་ཡིན་ན་བསམ་
གཏན་དང་པོའི་དངོས་གཞི་ཐོབ་པས་ཁྱབ་པའི་ཕྱིར། གཞན་ཡང་། སྲིད་རྩེའི་
རྟེན་ལ་ཅི་ཡང་མེད་ཀྱི་ཉེར་བསྡོགས་གསར་དུ་སྒོམ་པ་ཡོད་པར་ཐལ། དེའི་
རྟེན་ལ་ཅི་ཡང་མེད་ཀྱི་སྙོམས་འཇུག་གསར་དུ་སྐྱེ་བ་ཡོད་པའི་ཕྱིར། སྲིད་རྩེའི་
རྟེན་ཅན་གྱི་ཕྱིར་མི་འོང་གི་རྒྱུད་ཀྱི་ཅི་ཡང་མེད་ཀྱི་སྙོམས་འཇུག་དེ། དེའི་རྟེན་
ལ་གསར་དུ་སྐྱེས་པའི་ཕྱིར། ཁྱབ་པ་ཁས། དེར་ཐལ། དེ་གསར་དུ་སྐྱེས་པའི་
379

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཕྱིར། འདོད་ན། དེའི་རྟེན་ལ་ཅི་ཡང་མེད་དུ་སྐྱེ་འགྱུར་གྱི་ལས་གསར་དུ་
བསགས་པ་ཡོད་པར་ཐལ་ལོ། །འདོད་ན། དེའི་རྟེན་ལ་འཕེན་བྱེད་ཀྱི་ལས་
གསར་དུ་བསགས་པ་ཡོད་པར་ཐལ་ལོ། །འདོད་ན། སྲིད་རྩེའི་སས་བསྡུས་ཀྱི་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡོད་པར་ཐལ་ལོ། །
འདོད་མི་ནུས་ཏེ། དེ་ཡིན་ན་ཅི་ཡང་མེད་མན་ཆད་ཀྱི་སས་བསྡུས་ཡིན་དགོས་
པའི་ཕྱིར། བྱས་པ་ལ་ཁོ་ན་རེ། སྲིད་རྩེའི་རྟེན་ལ་ཅི་ཡང་མེད་ཀྱི་སྙོམས་འཇུག་
གསར་དུ་སྐྱེ་བ་ཡོད་པར་ཐལ། དེའི་རྟེན་ལ་གང་ཟག་གི་བདག་མེད་མངོན་
སུམ་དུ་རྟོགས་པའི་ཅི་ཡང་མེད་ཀྱི་སྙོམས་འཇུག་གསར་དུ་སྐྱེ་བ་ཡོད་པའི་ཕྱིར།
ཞེས་ཟེར་ན། མ་ཁྱབ་ཟེར་སྣང་ཡང་། སྲིད་རྩེའི་རྟེན་ལ་གསར་དུ་སྐྱེ་རྒྱུའི་གང་
ཟག་གི་བདག་མེད་མངོན་སུམ་དུ་རྟོགས་པའི་ཅི་ཡང་མེད་པའི་དངོས་གཞིའི་ས་
སྙོམས་འཇུག་ཡོད་པ་ལ་དགོངས་སམ་སྙམ་མོ། །སྤྱིར་གང་ཟག་གི་བདག་མེད་
མངོན་སུམ་དུ་རྟོགས་པའི་ཅི་ཡང་མེད་ཀྱི་སྙོམས་འཇུག་གསར་དུ་སྐྱེ་བའི་རྟེན་
ཅན་གྱི་གང་ཟག་ཡིན་ན། ཅི་ཡང་མེད་ཀྱི་སྙོམས་འཇུག་གསར་དུ་སྐྱེ་བའི་རྟེན་
ཅན་གྱི་གང་ཟག་ཡིན་དགོས་པར་ཐལ། ཁྱོད་ཀྱི་སྒྲུབ་བྱེད་དེ་འཐད་པའི་ཕྱིར། །
འདོད་ན། དོམན་ལམ་སྔོན་དུ་མ་སོང་བའི་སྦྱོར་ལམ་ཆོས་མཆོག་ཆེན་པོའི་
སྐད་ཅིག་ཐ་མ་ལ་གནས་པའི་སེམས་དཔའ་ཆོས་ཅན། བསམ་གཏན་གྱི་དངོས་
གཞིའི་སྙོམས་འཇུག་གསར་དུ་སྐྱེ་བའི་རྟེན་ཅན་གྱི་གང་ཟག་ཡིན་པར་ཐལ། །
སྟོང་ཉིད་མངོན་སུམ་དུ་རྟོགས་པའི་དེ་གསར་དུ་སྐྱེ་བའི་རྟེན་ཅན་གྱི་གང་ཟག་
ཡིན་པའི་ཕྱིར། ཁྱབ་པ་ཁས། དེར་ཐལ། དམན་ལམ་སྔོན་དུ་མ་སོང་བའི་ཐེག་
380

བསམ་གཟུགས་མཐའ་དཔྱོད།
ཆེན་གྱི་མཐོང་ལམ་གསར་དུ་སྐྱེ་བའི་རྟེན་ཅན་གྱི་གང་ཟག་ཡིན་པའི་ཕྱིར།།
འདོད་མི་ནུས་ཏེ། བསམ་གཏན་གྱི་དངོས་གཞིའི་སྙོམས་འཇུག་ཐོབ་ལ་མ་
ཉམས་པའི་གང་ཟག་ཡིན་པའི་ཕྱིར། ཁ་ཅིག སྐྱེ་འཕགས་ཀྱི་དབང་དུ་བྱས་ན་
ལམ་མ་ཞུགས་ཀྱི་དབང་དུ་བྱས་པ་དང་ལམ་ཞུགས་ཀྱི་དབང་དུ་བྱས་པ་གཉིས་་
ལས། དང་པོ་ནི། བསམ་གཟུགས་བརྒྱད་ཀ་ཐོབ་པའི་ལམ་མ་ཞུགས་ཀྱི་གང་
ཟག་ཡོད་དེ། དེ་ཐོབ་པའི་ཕྱི་རོལ་བ་ཡོད་པའི་ཕྱིར། གཉིས་པ་ལ། ཐེག་ཆེན་
གྱི་དབང་དུ་བྱས་པ་དང་ཐེག་དམན་གྱི་དབང་དུ་བྱས་པ་གཉིས། དང་པོ་ལ། །
བསམ་གཏན་གྱི་དངོས་གཞིའི་སྙོམས་འཇུག་མ་ཐོབ་པའི་སྦྱོར་ལམ་རྩེ་མོ་མན་་་་
ཆད་ལ་གནས་པའི་སེམས་དཔའ་ཡོད་དེ། ངན་སོང་དུ་སྐྱེ་བ་ལེན་པའི་དེ་ཡོད་
པའི་ཕྱིར། ཐེག་ཆེན་གྱི་སྦྱོར་ལམ་བཟོད་པ་ནས་ཆོས་མཆོག་འབྲིང་མན་ཆད་
ལ་གནས་པའི་སེམས་དཔའ་ཡིན་ན། བསམ་གཏན་དང་པོའི་དངོས་གཞིའི་
སྙོམས་འཇུག་ཐོབ་པས་ཁྱབ་ཀྱང་བསམ་གཏན་གཉིས་པའི་དེ་ཐོབ་པས་་་་་་་
ཁྱབ་སྟེ། དེ་གང་རུང་ལ་གནས་པའི་སེམས་དཔའ་གཟུགས་ཁམས་སུ་ལས་ཉོན་
ཀྱིས་སྐྱེ་བ་ལེན་པ་ཡོད་པའི་ཕྱིར། ཆོས་མཆོག་ཆེན་པོ་ལ་གནས་པའི་སེམས་
དཔའ་ཡིན་ན། བསམ་གཟུགས་བརྒྱད་ཀ་ཐོབ་པས་ཁྱབ་སྟེ། དེ་ཡིན་ན་ཁམས་
གསུམ་པོ་གང་རུང་དུ་ལས་ཉོན་གྱི་སྐྱེ་བ་མི་ལེན་པས་ཁྱབ་པའི་ཕྱིར། གཉིས་པ་
ལ། རྒྱུན་ཞུགས་དང་ཕྱིར་འོང་གང་རུང་ཡིན་ན། བསམ་གཏན་གྱི་དངོས་གཞི་
མ་ཐོབ་པས་ཁྱབ་སྟེ། དེ་གང་རུང་ཡིན་ན། འདོད་པ་ལ་འདོད་ཆགས་དང་མ་
བྲལ་བས་ཁྱབ་པའི་ཕྱིར། ཕྱིར་མི་འོང་དང་དགྲ་བཅོམ་གང་རུང་ཡིན་ན། དང་
381

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པོའི་དངོས་གཞིའི་སྙོམས་འཇུག་ཐོབ་པས་ཁྱབ་སྟེ། དེ་གང་རུང་ཡིན་ན།
བསམ་གཏན་དང་པོའི་ཉེར་བསྡོགས་ཀྱི་སྟོབས་ཀྱིས་འདོད་པ་ལ་འདོད་ཆགས་
དང་བྲལ་བས་ཁྱབ་པའི་ཕྱིར། དེ་གང་རུང་ཡིན་ན། བསམ་གཏན་དང་པོའི་
དངོས་གཞི་ཐོབ་པས་ཁྱབ་ཀྱང་། གཉིས་པའི་དངོས་གཞིའི་སྙོམས་འཇུག་ཐོབ་
པས་མ་ཁྱབ་སྟེ། དེ་མ་ཐོབ་པའི་དེ་ཡོད་པའི་ཕྱིར། ཞེས་ཟེར། འོ་ན། བསྔགས་
འོས་བསྔགས་བསྟོད་ལས། །ཁྱོད་ཀྱིས་བསྟན་པའི་རྗེས་འགྲོ་བ། །བསམ་གཏན་
དངོས་གཞི་མ་ཐོབ་ཀྱང་། །བདུད་ཀྱི་མིག་རས་བཙའ་བཞིན་དུ། ། སྲིད་པ་དག་
ནི་ལྡོག་པར་བགྱིད། །ཅེས་གསུངས་པ་མི་འཐད་པར་ཐལ། བསམ་གཏན་གྱི་
དངོས་གཞི་མ་ཐོབ་པར་ཉོན་མོངས་སྤངས་པའི་གང་ཟག་མེད་པའི་ཕྱིར། མ་
གྲུབ་ན་སོང་། དགྲ་བཅོམ་ཐོབ་མ་ཐག་པའི་སྤང་བྱ་ཅིག་ཅར་བའི་ཉན་ཐོས་
དགྲ་བཅོམ་པ་དེ་ཡིན་པར་ཐལ། དེ་ཡོད་པའི་ཕྱིར། འདོད་ན། དེས་བསམ་
གཏན་གྱི་དངོས་གཞིའི་སྙོམས་འཇུག་མ་ཐོབ་པར་ཐལ། འདོད་པའི་ཕྱིར།
འདོད་ན། དེ་ཐོབ་པར་ཐལ། དགྲ་བཅོམ་པ་ཡིན་པའི་ཕྱིར། འཁོར་གསུམ། །
གཞན་ཡང་། དེ་འདྲའི་དགྲ་བཅོམ་གྱིས་བསམ་གཏན་གཉིས་པའི་དངོས་
གཞིའི་སྙོམས་འཇུག་ཐོབ་པར་ཐལ། དེས་བསམ་གཏན་དང་པོའི་དེ་ཐོབ་པ་
གང་ཞིག་སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་བསམ་
གཏན་དང་པོའི་དངོས་གཞིའི་སྙོམས་འཇུག་ཡིན་ན། བསམ་གཟུགས་བརྒྱད་
ཀ་ཡིན་དགོས་པའི་ཕྱིར་ཏེ། དེ་ཡིན་ན་བསམ་གཏན་གཉིས་པའི་དངོས་གཞིའི་
སྙོམས་འཇུག་ཡིན་དགོས་པའི་ཕྱིར། མ་གྲུབ་ན། སྤང་བྱ་གཅིག་ཅར་བའི་ཉན་
382

བསམ་གཟུགས་མཐའ་དཔྱོད །
ཐོས་དགྲ་བཅོམ་དེས་བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་་
རྗེས་སུ་བསམ་གཏན་གཉིས་པའི་དངོས་གཞིའི་སྙོམས་འཇུག་ཐོབ་ཕྱིར་དུ།
བསམ་གཏན་གཉིས་པའི་ཉེར་བསྡོགས་སྒོམ་པར་ཐལ། མ་གྲུབ་པ་དེའི་ཕྱིར།
འདོད་ན། དེས་དེའི་ཕྱིར་དུ་དེའི་ཉེར་བསྡོགས་ཡིན་བྱེད་དྲུག་པོ་གང་རུང་
གཅིག་སྒོམ་པར་ཐལ། འདོད་པའི་ཕྱིར། ཁྱབ་སྟེ། དེའི་ཉེར་བསྡོགས་ཟག་
མེད་མེད་པའི་ཕྱིར། འདོད་ན། དེའི་རྒྱུད་ལ་དེ་དྲུག་པོ་གང་རུང་ཡོད་པར་
ཐལ་ལོ། །འདོད་ན། དེའི་རྒྱུད་ལ་བསམ་གཏན་གཉིས་པའི་ཉེར་བསྡོགས་སྦྱོར་
བ་མཐའི་ཡིད་བྱེད་ཡོད་པར་ཐལ་ལོ། །འདོད་ན། དེའི་རྒྱུད་ལ་འཇིག་རྟེན་
པའི་སྒོམ་སྤངས་སུ་གྱུར་པའི་བསམ་གཏན་དང་པོའི་ཉོན་མོངས་ཆུང་ངུའི་་་་་
ཆུང་ངུའི་དངོས་གཉེན་བྱེད་པའི་བསམ་གཏན་གཉིས་པའི་ཉེར་བསྡོགས་ཡོད་་་
པར་ཐལ་ལོ། །གཞན་ཡང་། བསམ་གཏན་གཉིས་པའི་དངོས་གཞིའི་སྙོམས་
འཇུག་ཡིན་ན། རང་གི་ཉེར་ལེན་དུ་གྱུར་པའི་བསམ་གཏན་གཉིས་པའི་ཉེར་
བསྡོགས་ལས་བྱུང་བས་ཁྱབ་པར་ཐལ། སྤང་བྱ་གཅིག་ཅར་བའི་ཉན་ཐོས་དགྲ་
བཅོམ་པས་བསམ་གཏན་དང་པོའི་དངོས་གཞི་ཐོབ་པའི་ཚེ་བསམ་གཏན་་་་་་
གཉིས་པའི་དངོས་གཞིའི་སྙོམས་འཇུག་མ་ཐོབ་པའི་ཕྱིར། འདོད་ན། བསམ་
གཏན་དང་པོའི་དངོས་གཞིའི་སྙོམས་འཇུག་ཡིན་ན་རང་གི་ཉེར་ལེན་དུ་གྱུར་
པའི་བསམ་གཏན་དང་པོའི་ཉེར་བསྡོགས་ལས་བྱུང་བས་ཁྱབ་པར་ཐལ། །
འདོད་པའི་ཕྱིར། འདོད་ན། ཆོས་ཉིད་ཀྱི་སྟོབས་ཀྱིས་ཐོབ་པའི་བསམ་གཏན་
དང་པོའི་དངོས་གཞིའི་སྙོམས་འཇུག་ཆོས་ཅན། དེར་ཐལ། དེའི་ཕྱིར། འདོད་
383

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མི་ནུས་ཏེ། ཆོས་ཅན་དེའི་ཕྱིར། གཞན་ཡང་། འདོད་ཉོན་དགུ་བའི་དངོས་
གཉེན་བར་ཆད་མེད་ལམ་ལ་བརྟེན་ནས་ཕྱིར་མི་འོང་གི་འབྲས་བུ་ཐོབ་མ་ཐག་པ་
པའི་ཕྱིར་མི་འོང་ཆོས་ཅན། བསམ་གཏན་དང་པོའི་དངོས་གཞིའི་སྙོམས་
འཇུག་ཐོབ་པར་ཐལ། ཕྱིར་མི་འོང་ཡིན་པའི་ཕྱིར། ཁྱབ་པ་ཁས། འདོད་ན།
དེས་བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ལ་བརྟེན་་་་
ནས་བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་པར་ཐལ། །
འདོད་པ་གང་ཞིག དེས་དེའི་ཉེར་བསྡོགས་མི་ལྕོགས་མེད་ལ་བརྟེན་ནས་དེ་མ་
ཐོབ་པའི་ཕྱིར། མ་གྲུབ་ན། འདོད་ཉོན་དགུ་བའི་དངོས་གཉེན་ལ་བརྟེན་ནས་
དགྲ་བཅོམ་ཐོབ་མ་ཐག་པའི་སྤང་བྱ་ཅིག་ཅར་བའི་དགྲ་བཅོམ་གྱི་དེ་ལ་བརྟེན་་
ནས་དེ་ཐོབ་པར་ཐལ། འདོད་པའི་ཕྱིར། འདོད་ན། དེས་འདོད་ཉོན་དགུ་
པའི་དངོས་གཉེན་བར་ཆད་མེད་ལམ་ལ་བརྟེན་ནས་དེ་ཐོབ་པར་ཐལ་ལོ། །
འདོད་ན། དེས་སྲིད་ཉོན་དགུ་པའི་དངོས་གཉེན་བར་ཆད་མེད་ལམ་ལ་བརྟེན་
ནས་སྲིད་རྩེའི་དངོས་གཞིའི་སྙོམས་འཇུག་ཐོབ་པར་ཐལ་ལོ། ། རྩ་བར་འདོད་
ན། དེས་བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ལ་
བརྟེན་ནས་ཕྱིར་མི་འོང་གི་འབྲས་བུ་ཐོབ་པར་ཐལ་ལོ། །འདོད་མི་ནུས་ཏེ། །
དེས་འདོད་ཉོན་དགུ་པའི་དངོས་གཉེན་བར་ཆད་མེད་ལམ་ལ་བརྟེན་ནས་དེ་་
ཐོབ་པའི་ཕྱིར། གཞན་ཡང་། བྱང་སེམས་སྦྱོར་ལམ་པ་ཡིན་ན། བསམ་གཏན་
གྱི་དངོས་གཞིའི་སྙོམས་འཇུག་ཐོབ་པས་ཁྱབ་པར་ཐལ། ཚོགས་ལམ་ཆེན་པོ་ལ་
གནས་པའི་སེམས་དཔའ་ཡིན་ན། བསམ་གཏན་གྱི་དངོས་གཞིའི་སྙོམས་
384

བསམ་གཟུགས་མཐའ་དཔྱོད་
འཇུག་ཐོབ་པས་ཁྱབ་པའི་ཕྱིར་ཏེ། དེ་ཡིན་ན་ཆོས་རྒྱུན་གྱི་ཏིང་ངེ་འཛིན་ཐོབ་
པས་ཁྱབ་པའི་ཕྱིར། མདོ་སྡེ་རྒྱན་ལས། དེ་ཚེ་ཆོས་ཀྱི་རྒྱུན་ལས་ནི། །སངས་
རྒྱས་རྣམས་ལས་ཞི་གནས་དང་། །ཡེ་ཤེས་ཡངས་པ་ཐོབ་བྱའི་ཕྱིར། །གདམ་
ངག་རྒྱ་ཆེན་ནོད་པར་འགྱུར། །ཞེས་གསུངས་པའི་ཕྱིར། གཞན་ཡང་། ལས་
ཉོན་གྱི་དབང་གིས་ཡི་དྭགས་སུ་སྐྱེ་བ་ལེན་པའི་བྱང་སེམས་སྦྱོར་ལམ་པ་ཡོད་་་་
པར་ཐལ། དེའི་དབང་གིས་ངན་སོང་དུ་སྐྱེ་བ་ལེན་པའི་དེ་ཡོད་པའི་ཕྱིར།
རྟགས་ཁས། འདོད་ན། འཚོ་བའི་ཡོ་བྱད་ཀྱི་འཕོངས་པའི་བྱང་སེམས་སྦྱོར་
ལམ་པ་ཡོད་པར་ཐལ་ལོ། །འདོད་མི་ནུས་ཏེ། བྱང་སེམས་སྦྱོར་ལམ་པ་ཡིན་ན།
རིགས་ཀྱི་ཉེས་དམིགས་བཞི་དང་བྲལ་བས་ཁྱབ་པའི་ཕྱིར། སྐབས་འདིའི་ཐེག་
ཆེན་སྒྲུབ་པའི་རྟེན་རང་བཞིན་གནས་རིགས་དེ་ཐེག་ཆེན་གྱི་སྦྱོར་ལམ་དྲོད་་་་ ་
ནས་བཞག་པ་ལ་རྒྱུ་མཚན་ཡོད་པའི་ཕྱིར། །
གང་ལས་སྐྱེས་པ་སེམས་རྟེན་བཤད་པ། །
གཉིས་པ་ལ། ཁ་ཅིག བསམ་གཏན་གྱི་དངོས་གཞིའི་སྙོམས་འཇུག་
འཐོབ་བྱེད་ཀྱི་ཐབས་སུ་གྱུར་པའི་བསམ་གཏན་གྱི་སས་བསྡུས་ཀྱི་དགེ་བའི་་་་་་
རིག་པ་དེ། 
བསམ་གཏན་གྱི་ཉེར་བསྡོགས་ཀྱི་མཚན་ཉིད་ཟེར་ན། བསམ་
གཏན་གཉིས་པའི་ཉེར་བསྡོགས་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར་ཏེ། ཆོས་ཅན་དེའི་ཕྱིར། འདོད་ན། བསམ་གཏན་གྱི་དངོས་གཞིའི་
སྙོམས་འཇུག་མ་ཐོབ་པར་ཐལ་ལོ། །འདོད་མི་ནུས་ཏེ། བསམ་གཏན་དང་པོའི་
དངོས་གཞིའི་སྙོམས་འཇུག་ཐོབ་པའི་ཕྱིར། ཆོས་ཅན་དེའི་ཕྱིར། ཁ་ཅིག རང་
385

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གི་ཐོབ་བྱར་གྱུར་པའི་བསམ་གཏན་གྱི་དངོས་གཞི་འཐོབ་བྱེད་ཀྱི་ཐབས་སུ་་་ས་
གྱུར་པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ་དེ། ་དེའི་མཚན་
ཉིད་ཟེར་ན། བྱང་སེམས་འཕགས་པའི་རྒྱུད་ཀྱི་བསམ་གཏན་གྱི་དངོས་གཞིའི་
སྙོམས་འཇུག་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེར་
ཐལ། དེའི་ཐོབ་བྱར་གྱུར་པའི་བསམ་གཏན་གྱི་དངོས་གཞིའི་སྙོམས་འཇུག་
ཡོད་པའི་ཕྱིར་ཏེ། སངས་རྒྱས་འཕགས་པའི་རྒྱུད་ཀྱི་དེ་དེ་ཡིན་པའི་ཕྱིར།
འདོད་མི་ནུས་ཏེ། བསམ་གཏན་གྱི་དངོས་གཞིའི་སྙོམས་འཇུག་ཡིན་པའི་ཕྱིར།
ཁ་ཅིག རང་གི་ཐོབ་བྱར་གྱུར་པའི་བསམ་གཏན་དང་པོའི་དངོས་གཞིའི་
སྙོམས་འཇུག་འཐོབ་བྱེད་ཀྱི་ཐབས་སུ་ཕྱུར་པའི་དགེ་སེམས་རྩེ་གཅིག་པ་
མཚུངས་ལྡན་དང་བཅས་པ་དེ། བསམ་གཏན་དང་པོའི་ཉེར་བསྡོགས་ཀྱི་
མཚན་ཉིད་ཟེར་ན། འདོད་སེམས་རྩེ་གཅིག་པའི་ཏིང་ངེ་འཛིན་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར། ཆོས་ཅན་དེའི་ཕྱིར། ཁྱབ་སྟེ།
བསམ་གཏན་དང་པོའི་ཉེར་བསྡོགས་ཡིན་ན་དེ་ཡིན་དགོས་པའི་ཕྱིར། རྟགས་
ཁས༑ འདོད་ན། དེ་བསམ་གཏན་དང་པོའི་སས་བསྡུས་སུ་ཐལ་ལོ། །འདོད་མི་
ནུས་ཏེ། ཆོས་ཅན་དེའི་ཕྱིར། ཁ་ཅིག འདོད་པ་ལ་འདོད་ཆགས་དང་བྲལ་
བྱེད་ཀྱི་ཐབས་སུ་གྱུར་པའི་བསམ་གཏན་དང་པོའི་སས་བསྡུས་ཀྱི་དགེ་སེམས་
རྩེ་གཅིག་པ་མཚུངས་ལྡན་དང་བཅས་པ་དེ། བསམ་གཏན་དང་པོའི་ཉེར་
བསྡོགས་ཀྱི་མཚན་ཉིད། ཟེར་ན། དགྲ་བཅོམ་ཐོབ་མ་ཐག་པའི་སྤང་བྱ་ཅིག་
ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་རྣམ་གྲོལ་ལམ་ཆོས་ཅན། མཚན་
386

། བསམ་གཟུགས་མཐའ་དཔྱོད་
ཉིད་དེར་ཐལ། མཚོན་བྱ་དེའི་ཕྱིར། ཆོས་ཅན་དེའི་ཕྱིར། འདོད་མི་ནུས་ཏེ།
ཆོས་ཅན་དེའི་ཕྱིར། ཁ་ཅིག བསམ་གཏན་གྱི་དངོས་གཞིའི་སྙོམས་འཇུག་
ཐོབ་དོན་དུ་དམིགས་རྣམ་ཡོངས་སུ་སྦྱོང་པའི་ཐབས་ཀྱི་དགེ་བས་བསྡུས་པའི་་
རིག་པ་དེ། བསམ་གཏན་གྱི་ཉེར་བསྡོགས་ཀྱི་མཚན་ཉིད། བསམ་གཏན་དང་
པོའི་དངོས་གཞི་ཐོབ་དོན་དུ་དེའི་དམིགས་རྣམ་ཡོངས་སུ་སྦྱོང་བའི་ཐབས་་་་་
ཀྱིས་བསྡུས་པའི་རིག་པ་དེ། བསམ་གཏན་དང་པོའི་ཉེར་བསྡོགས་ཀྱི་མཚན་
ཉིད། ཟེར་ན། སྤང་བྱ་ཅིག་ཅར་བའི་རྒྱུན་ཞུགས་ཞུགས་པའི་རྒྱུད་ཀྱི་ཉན་ཐོས་
ཀྱི་མཐོང་ལམ་བར་ཆད་མེད་ལམ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། དེ་དེར་ཐལ། དེ་རྒྱུན་ཞུགས་ཞུགས་པའི་རྒྱུད་ཀྱི་མཁྱེན་པ་ཡིན་པའི་
ཕྱིར། འདོད་ན། ཞི་རགས་ཀྱི་རྣམ་པ་ཅན་ཡིན་པར་ཐལ། འདོད་པའི་ཕྱིར།
འདོད་མི་ནུས་ཏེ། བར་ཆད་མེད་ལམ་ཡིན་པའི་ཕྱིར། གཞན་ཡང་། བསམ་
གཏན་དང་པོའི་ཉེར་བསྡོགས་ཟག་མེད་མེད་པར་ཐལ། མཚན་ཉིད་དེ་འཐད་
པའི་ཕྱིར། ཁ་ཅིག རང་གི་ཡན་ལག་གིས་མ་ཟིན་ཅིང་རང་གི་ཐོབ་བྱར་གྱུར་
པའི་བསམ་གཏན་གྱི་དངོས་གཞིའི་སྙོམས་འཇུག་འཐོབ་བྱེད་ཀྱི་ཐབས་སུ་གྱུར་
པའི་བསམ་གཏན་གྱི་སས་བསྡུས་ཀྱི་དགེ་བའི་རིག་པ་དེ། བསམ་གཏན་གྱི་
ཉེར་བསྡོགས་ཀྱི་མཚན་ཉིད། དེས་བསམ་གཏན་དང་པོ་སོགས་ལའང་རིགས་
འགྲེ། ཟེར་ན། ཏིང་ངེ་འཛིན་གནས་ཀྱི་ཡན་ལག་དང་ལྡན་པའི་བསམ་གཏན་
དང་པོའི་ཉེར་བསྡོགས་མེད་པར་ཐལ། མཚན་ཉིད་དེ་འཐད་པའི་ཕྱིར།
འདོད་ན། རྣམ་བཤད་སྙིང་པོ་རྒྱན་ལས། དེ་ཡང་ཡིད་ལ་བྱེད་པ་དང་པོ་ཞི་
387

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གནས་མཚན་ཉིད་པ་དེ་ནི། འོག་ས་ལས་འདོད་ཆགས་དང་བྲལ་བར་བྱེད་
པའི་གནས་ཀྱི་ཡན་ལག་ཏུ་ཤེས་པར་བྱའོ། །ཞེས་གསུངས་པ་མི་འཐད་པར་
ཐལ་ལོ། །གཞན་ཡང་། གཉེན་པོའི་ཡན་ལག་དང་ལྡན་པའི་བསམ་གཏན་དང་
པོའི་ཉེར་བསྡོགས་མེད་པར་ཐལ། མཚན་ཉིད་དེ་འཐད་པའི་ཕྱིར། འདོད་ན།
དེ་ཡོད་པར་ཐལ། བསམ་གཏན་དང་པོའི་ཉེར་བསྡོགས་རབ་ཏུ་དབེན་པ་ཡིད་
བྱེད་ནས་གཉེན་པོའི་ཡན་ལག་ཐོབ་པའི་ཕྱིར་ཏེ། གཉེན་པོའི་ཡན་ལག་དང་
ལྡན་པའི་བསམ་གཏན་དང་པོའི་ཉེར་བསྡོགས་རབ་ཏུ་དབེན་པ་ཡིད་བྱེད་་་་་་
ཡོད་པའི་ཕྱིར་ཏེ། འཇིག་རྟེན་པའི་སྒོམ་སྤངས་སུ་གྱུར་པའི་འདོད་ཉོན་ཆེན་
པོའི་དངོས་གཉེན་བྱེད་པའི་ནུས་པ་ཐོབ་པའི་དེ་ཡོད་པའི་ཕྱིར། ཁ་ཅིག རང་
སའི་སས་བསྡུས་ཀྱི་དངོས་གཞིའི་སྙོམས་འཇུག་འཐོབ་བྱེད་ཀྱི་ཐབས་སུ་གྱུར་་་་
པའི་བསམ་གཏན་གྱི་སྦྱོར་བའི་སས་བསྡུས་ཀྱི་དགེ་བའི་རིག་པ་དེ། ། བསམ་
གཏན་གྱི་ཉེར་བསྡོགས་ཀྱི་མཚན་ཉིད། དེས་བསམ་གཏན་དང་པོ་སོགས་
ལའང་རིགས་འགྲེ། ཟེར་ན། བསམ་གཏན་དང་པོའི་ཉེར་བསྡོགས་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། ཁྱོད་ཀྱི་སས་བསྡུས་ཀྱི་
བསམ་གཏན་དང་པོའི་དངོས་གཞིའི་སྙོམས་འཇུག་ཡོད་པར་ཐལ། ། འདོད་
པའི་ཕྱིར། འདོད་མི་ནུས་ཏེ། བསམ་གཏན་གྱི་དངོས་གཞིའི་སྙོམས་འཇུག་
ཡིན་ན་བསམ་གཏན་དང་པོའི་ཉེར་བསྡོགས་ཀྱི་སས་བསྡུས་མ་ཡིན་དགོས་་་་་་
པའི་ཕྱིར། བྱས་པ་ལ་ཁོ་ན་རེ། བསམ་གཏན་དང་པོའི་ཉེར་བསྡོགས་ཆོས་ཅན།
མཚན་ཉིད་དེར་ཐལ། ཁྱོད་བསམ་གཏན་དང་པོའི་སས་བསྡུས་གང་ཞིག།
388

བསམ་གཟུགས་མཐའ་དཔྱོད། །
ཁྱོད་བསམ་གཏན་དང་པོའི་དངོས་གཞིའི་སྙོམས་འཇུག་འཐོབ་བྱེད་ཀྱི་བསམ་་
གཏན་གྱི་སྦྱོར་བ་ཡིན་པའི་ཕྱིར་ན་མཁྱབ་སྟེ། རང་རྒྱལ་དགྲ་བཅོམ་པའི་
འབྲས་བུ་མངོན་དུ་བྱེད་པར་ངེས་པའི་སྤང་བྱ་གཅིག་ཅར་པའི་རྒྱུན་ཞུགས་་་་་
ཆོས་ཅན། ཁྱོད་སྲིད་པ་ཐ་མའི་ཚེ་སློབ་དཔོན་གཞན་གྱིས་གདམས་ངག་ལ་མི་
ལྟོས་པར་འདོད་པའི་རྟེན་ལ་རང་གི་བྱང་ཆུབ་མངོན་དུ་བྱེད་པར་ངེས་པའི་་་་
གང་ཟག་ཏུ་ཐལ། ཁྱོད་ཐེག་དམན་གྱི་གང་ཟག་གང་ཞིག ཁྱོད་སྲིད་པ་ཐ་མའི་
ཚེ་སློབ་དཔོན་གཞན་གྱི་གདམས་ངག་ལ་མི་ལྟོས་པར་འདོད་པའི་རྟེན་ལ་ཐེག་་
དམན་གྱི་བྱང་ཆུབ་མངོན་དུ་བྱེད་པར་ངེས་པའི་གང་ཟག་ཡིན་པའི་ཕྱིར། །
ཁྱབ་པ་ཁས། དང་པོ་སླ། གཉིས་པ་གྲུབ་སྟེ། དེ་དེའི་ཚེ་དེ་ལ་མི་ལྟོས་པར་
འདོད་པའི་རྟེན་ལ་རང་རྒྱལ་གྱི་བྱང་ཆུབ་མངོན་དུ་བྱེད་པར་ངེས་པའི་གང་་་་་
ཟག་ཡིན་པའི་ཕྱིར། འདོད་མི་ནུས་ཏེ། ཉན་ཐོས་ཡིན་པའི་ཕྱིར། ཁ་ཅིག
བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པ་ཡིད་བྱེད་དེ།
བསམ་གཏན་དང་པོའི་ཉེར་བསྡོགས་ཀྱི་ཐོག་མ་ཡིན་ཟེར་ན། དེ་ལ་སྐྱོན་
འཕེན་པ་ཁ་ཅིག དེ་ཆོས་ཅན། བསམ་གཏན་དང་པོའི་ཉེར་བསྡོགས་ཀྱི་ཐོག་
མ་མ་ཡིན་པར་ཐལ། ཁྱོད་ཀྱི་སྔོན་དུ་བསམ་གཏན་དང་པོའི་ཉེར་བསྡོགས་ཀྱི་
སས་བསྡུས་པའི་ཞི་གནས་འགྲོ་དགོས་པའི་ཕྱིར་ཏེ། ཁྱོད་དེའི་སས་བསྡུས་པའི་
ལྷག་མཐོང་ཡིན་པའི་ཕྱིར། ཟེར་བ་མི་འཐད་དེ། དེའི་གནས་སྐབས་སུ་ཞི་ལྷག་
ཟུང་འབྲེལ་མ་ཐོབ་པའི་ཕྱིར་ཏེ། རྣམ་བཤད་ལས། ལྷག་མཐོང་ཐོག་མར་ཐོབ་
པ་ནི་མོས་པ་ལས་བྱུང་བའི་ཡིད་བྱེད་དེ་སྒོམ་བྱུང་ངོ་། །ཞེས་གསུངས་པའི་ཕྱིར།
389

རྗེ་བཙུན་ཆོས་ཀྱི་རྒྱལ་མཚན་གྱི་གསུང་། །
གཞན་ཡང་། དེ་ཆོས་ཅན། ཤེས་རབ་ཡིན་པར་ཐལ། ལྷག་མཐོང་ཡིན་པའི་
ཕྱིར། འདོད་ན། སེམས་བྱུང་ཡིན་པར་ཐལ་ལོ། །འདོད་མི་ནུས་ཏེ། དེར་གྱུར་
པའི་གཙོ་བོ་སེམས་ཡོད་པའི་ཕྱིར། བྱས་པ་ལ་ཁོ་ན་རེ། དེ་ཆོས་ཅན། སེམས་
བྱུང་ཡིན་པར་ཐལ། ཀུན་འགྲོ་ལྔ་པོ་གང་རུང་ཡིན་པའི་ཕྱིར་ཏེ། ཡིད་བྱེད་
ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཟེར་ན། སྐྱེས་བུ་ཚད་མ་ཡིན་ན། ཚད་
མ་ཡིན་དགོས་པར་ཐལ་ལོ། །རང་ལན་ནི། དེ་ཆོས་ཅན། ཁྱོད་བསམ་གཏན་
དང་པོའི་ཉེར་བསྡོགས་ཀྱི་ཐོག་མ་མ་ཡིན་པར་ཐལ། ཁྱོད་ཀྱི་སྔོན་དུ་ཞི་གནས་
ཀྱིས་བསྡུས་པའི་བསམ་གཏན་དང་པོའི་ཉེར་བསྡོགས་འགྲོ་དགོས་པའི་ཕྱིར།
ཁྱོད་ལྷག་མཐོང་གིས་བསྡུས་པའི་བསམ་གཏན་དང་པོའི་ཉེར་བསྡོགས་ཡིན་་་་་
པའི་ཕྱིར། མཁས་པ་ཁ་ཅིག བསམ་གཏན་དང་པོའི་ཉེར་བསྡོགས་མཚན་
ཉིད་སོ་སོར་རིག་པ་ཡིད་བྱེད་དེ་འདོད་པའི་སས་བསྡུས་ཡིན་གསུང་པ། མི་
འཐད་དེ། དེ་བསམ་གཏན་གྱི་སས་བསྡུས་ཡིན་པའི་ཕྱིར། དེ་བསམ་གཏན་ས་
དྲུག་གང་རུང་ཡིན་པའི་ཕྱིར་ཏེ། བསམ་གཏན་དང་པོའི་ཉེར་བསྡོགས་ཡིན་
པའི་ཕྱིར། གཞན་ཡང་། དེ་ཡིན་ན་འདོད་པའི་སས་བསྡུས་ཡིན་དགོས་པར་
ཐལ། དེ་འདོད་པའི་སས་བསྡུས་ཡིན་པའི་ཕྱིར། འདོད་ན། བསམ་གཏན་
དང་པོའི་ཉེར་བསྡོགས་མཚན་ཉིད་སོ་སོར་རིག་པ་ཡིད་བྱེད་དུ་གྱུར་པའི་་་་་་
བསམ་གཏན་དང་པོའི་སྐྱེ་བ་འཕེན་བྱེད་ཀྱི་ལས་ཆོས་ཅན། དེར་ཐལ། དེའི་
ཕྱིར། དེ་ཡོད་པའི་ཕྱིར། བསམ་གཏན་དང་པོའི་སྐྱེ་བ་འཕེན་བྱེད་ཀྱི་ལས་ཡིན་
ན་བསམ་གཏན་དང་པོའི་ཉེར་བསྡོགས་ཡིན་དགོས་པའི་ཕྱིར། འདོད་མི་ནུས་
390

བསམ་གཟུགས་མཐའ་དཔྱོད་
ཏེ། བསམ་གཏན་དང་པོའི་སས་བསྡུས་ཡིན་པའི་ཕྱིར། དེའི་སྐྱེ་བ་འཕེན་བྱེད་
ཀྱི་ལས་ཡིན་པའི་ཕྱིར། ཁྱབ་སྟེ། ས་གཞན་གྱི་ལས་ཀྱི་ས་གཞན་གྱི་རྣམ་སྨིན་གྱི་
ཕུང་པོ་འཕེན་པ་མེད་པའི་ཕྱིར། ཁོ་ན་རེ། དེ་འདོད་པའི་སས་བསྡུས་སུ་ཐལ།
དེ་མཉམ་པར་མ་བཞག་པའི་སས་བསྡུས་ཡིན་པའི་ཕྱིར་ཏེ། ཉན་ས་ལས།
མཉམ་པར་མ་བཞག་པའི་ས་པའི་ཡིད་ལ་བྱེད་པ་དག་གིས་འདོད་པ་རྣམས་ལ་
རགས་པའི་མཚན་ཉིད་དང་། བསམ་གཏན་དང་པོ་ལ་ཞི་བའི་མཚན་ཉིད་དུ་
སོ་སོར་རྟོག་པར་བྱེད་པ་དེ་ནི་སོ་སོར་རིག་པ་ཡིད་ལ་བྱེད་པ་ཞེས་བྱ་སྟེ། ཞེས་
གསུངས་པའི་ཕྱིར་ན་མ་ཁྱབ་སྟེ། དེའི་དོན་བསམ་གཏན་དང་པོའི་ཉེར་
བསྡོགས་མཚན་ཉིད་སོ་སོར་རིག་པ་ཡིད་བྱེད་དེས། མཉམ་པར་མ་བཞག་པའི་
ས་པའི་ཉེས་དམིགས་ཡིད་ལ་བྱེད་པ་དག་གིས་འདོད་པ་ལ་རགས་པ་དང་། །
བསམ་གཏན་དང་པོ་ལ་ཞི་བའི་རྣམ་པར་ཐོས་བསམ་གྱིས་དཔྱོད་པར་བྱེད་པ་་་
ལུང་དེའི་དོན་ཡིན་པའི་ཕྱིར། དེ་ལྟར་མ་ཡིན་ན་བསམ་གཏན་དང་པོའི་ཉེར་
བསྡོགས་མཚན་ཉིད་སོ་སོར་རིག་པ་ཡིད་བྱེད་དེ་མཉམ་གཞག་གི་སས་བསྡུས་
སུ་ཐལ། འགྲེལ་པ་རྒྱལ་སྲས་མ་ལས། མཉམ་པར་བཞག་པའི་ས་པའི་ཡིད་ལ་
བྱེད་པ་དག་གིས་འདོད་པ་ལ་རིགས་པ་ལ་སོགས་པར་ལྟ་བའི་ཕྱིར་རིགས་པ་་་
དང་། དེ་མེད་པའི་ཕྱིར་བསམ་གཏན་དང་པོ་ལ་སོགས་པ་ཞི་བའི་མཚན་ཉིད་
དུ་སོ་སོར་དཔྱོད་པར་བྱེད་པ་དེ་ནི། སོ་སོར་རིག་པ་ཡིད་ལ་བྱེད་པ་ཞེས་བྱ་སྟེ།
དེ་ནི་ཐོས་པ་དང་བསམ་པ་འདྲེས་མར་རིག་པར་བྱའོ། ། ཞེས་གསུངས་པའི་
ཕྱིར། ཁོ་ན་རེ། དེ་ཆོས་ཅན། སྒོམ་བྱུང་གི་བློ་ཡིན་པར་ཐལ། མཉམ་གཞག་
391

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གིས་སས་བསྡུས་ཡིན་པའི་ཕྱིར། ཁྱབ་སྟེ། མཛོད་ལས། མཉམ་པར་བཞག་
པའི་དགེ་བ་ནི། སྒོམ་པའོ་ཞེས་གསུངས་པའི་ཕྱིར་ན་མ་ཁྱབ། འདོད་མི་ནུས་
ཏེ། ཐོས་བསམ་འདྲེས་མའི་བློ་ཡིན་པའི་ཕྱིར། དེ་ནི་ཐོས་པ་དང་། ཞེས་
གསུངས་པའི་ཕྱིར། ཁ་ཅིག དེ་ཆོས་ཅན། ཐོས་བྱུང་གི་བློ་དང་སམས་བྱུང་གི་
བློའི་གཞི་མཐུན་ཡིན་པར་ཐལ། དེ་འདྲེས་མའི་བློ་ཡིན་པའི་ཕྱིར་ཞེས་ཟེར་བ་
མི་འཐད་དེ། བསམ་གཏན་དང་པོའི་ཉེར་བསྡོགས་མོས་པ་ཡིད་བྱེད་ཆོས་ཅན།
ཞི་གནས་དང་ལྷག་མཐོང་གི་གཞི་མཐུན་ཡིན་པར་ཐལ། ཞི་ལྷག་ཟུང་འབྲེལ་
གྱི་བློ་ཡིན་པའི་ཕྱིར། ཁྱབ་པ་ཁས། ཁོ་ན་རེ། དེ་ཡིན་ན་མཉམ་གཞག་གི་སས་
བསྡུས་ཡིན་དགོས་པར་ཐལ། དེ་དེ་ཡིན་པའི་ཕྱིར། འདོད་ན། དེར་གྱུར་པའི་
ཐོས་བྱུང་གི་བློ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། མཉམ་
པར་མ་བཞག་པའི་སས་བསྡུས་ཡིན་པའི་ཕྱིར། ཐོས་བྱུང་གི་བློ་ཡིན་པའི་ཕྱིར་
ན་མ་ཁྱབ། ཁ་ཅིག དེ་འདོད་པའི་སས་བསྡུས་སུ་ཐལ། འདོད་པའི་སས་
བསྡུས་ཀྱི་དེ་ཡོད་པའི་ཕྱིར། འདོད་པའི་སས་བསྡུས་ཀྱི་བསམ་གཏན་དང་པོའི་
ཉེར་བསྡོགས་ཡོད་པའི་ཕྱིར། འདོད་པའི་སས་བསྡུས་ཀྱི་ཞི་གནས་ཡོད་པའི་
ཕྱིར་ན་མ་ཁྱབ། ཁ་ཅིག དེ་མེད་ཟེར་བ་མི་འཐད་དེ། དེ་ཡོད་པར་ཐལ། དེའི་
སས་བསྡུས་ཀྱི་ཞི་ལྷག་ཟུང་འབྲེལ་གྱི་ལམ་ཡོད་པའི་ཕྱིར། འདོད་པའི་སས་
བསྡུས་ཀྱི་ཐེག་ཆེན་གྱི་སྒོམ་ལམ་བར་ཆད་མེད་ལམ་ཡོད་པའི་ཕྱིར། ། འདོད་
པའི་སེམས་སུ་གྱུར་པའི་དེ་ཡོད་པའི་ཕྱིར། དེ་ཁམས་གསུམ་ས་དགུ་ལ་བརྟེན་
ནས་སྐྱེ་བར་འགྲེལ་ཆེན་ལས་བཤད་པའི་ཕྱིར། ཁ་ཅིག བསམ་གཏན་དང་
392

བསམ་གཟུགས་མཐའ་དཔྱོད།
པོའི་ཉེར་བསྡོགས་མི་ལྕོགས་མེད་ཡིན་ན། བསམ་གཏན་དང་པོའི་ཉེར་
བསྡོགས་ཀྱི་ཐོག་མའི་ཞི་གནས་འབའ་ཞིག་གིས་བསྡུས་པས་ཁྱབ། ཟེར་ན། དེ་
མ་ཁྱབ་པར་ཐལ། སྤང་བྱ་ཅིག་ཅར་བའི་རྒྱུན་ཞུགས་དེས་བསམ་གཏན་དང་
པོའི་ཉེར་བསྡོགས་མི་ལྕོགས་མེད་ལ་བརྟེན་ནས་ཁམས་གསུམ་གྱི་ཉོན་མོངས་་་་
ཅིག་ཅར་དུ་སྤོང་བ་གང་ཞིག ཞི་ལྷག་ཟུང་འབྲེལ་མ་ཐོབ་པར་ཁམས་གསུམ་
གྱི་ཉོན་མོངས་གཅིག་ཅར་དུ་སྤོང་མི་ནུས་པའི་ཕྱིར། ཁོ་ན་རེ། མཛོད་འགྲེལ་
ལས། ཉེར་བསྡོགས་ཀྱི་དང་པོ་ནི་མི་ལྕོགས་པ་མེད་པ་སྟེ། དེ་ནི་དག་པ་བ་ཡང་
ཡིན་ལ་ཟག་པ་མེད་པ་ཡང་ཡིན་ནོ། །ཞེས་བཤད་པ་མི་འཐད་པར་ཐལ། མ་
ཁྱབ་པ་དེའི་ཕྱིར་ན་མ་ཁྱབ་སྟེ། ཉེར་བསྡོགས་མི་ལྕོགས་མེད་པ་ཉེར་བསྡོགས་
བརྒྱད་ཀྱི་དང་པོ་ཡིན་ཞིང་། བསམ་གཏན་དང་པོའི་ཉེར་བསྡོགས་ལ་དག་པ་
བ་དང་ཟག་མེད་གཉིས་ཡོད་པ་ལུང་དེའི་དོན་ཡིན་པའི་ཕྱིར། ཁོ་ན་རེ།
བསམ་གཏན་དང་པོའི་ཉེར་བསྡོགས་མི་ལྕོགས་མེད་པ་ཡིན་ན། བསམ་གཏན་
དང་པོའི་ཉེར་བསྡོགས་ཀྱི་ཐོག་མའི་ཞི་གནས་ཡིན་དགོས་པར་ཐལ། དེ་ཡིན་
ན་བསམ་གཏན་དང་པོ་ཉེར་བསྡོགས་ཡིད་བྱེད་དྲུག་པོ་གང་རུང་མ་ཡིན་་་་་་་
དགོས་པའི་ཕྱིར་ན་མ་ཁྱབ། ཁ་ཅིག བསམ་གཏན་དང་པོའི་ཉེར་བསྡོགས་མི་
ལྕོགས་མེད་དེ་བསམ་གཏན་དང་པོའི་ཉེར་བསྡོགས་ཀྱི་ཐོག་མའི་ཞི་གནས་་་་་་
དང༌། དེའི་ཉེར་བསྡོགས་མཚན་ཉིད་སོ་སོར་རིག་པ་ཡིད་བྱེད་ཀྱི་སྟེང་ནས་མི་
འཇོག་དེ། དེའི་གནས་སྐབས་སུ་ཞི་ལྷག་ཟུང་འབྲེལ་མ་ཐོབ་པའི་ཕྱིར། དེས་ན།
བསམ་གཏན་དང་པོའི་ཉེར་བསྡོགས་མོས་པ་ཡིད་བྱེད་ནས་སྦྱོར་བ་མཐའི་་་་་
393

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཡིད་བྱེད་ཀྱི་བར་ལ་འཇོག་པ་ཡིན་ནོ། །ཟེར་ན། བསམ་གཏན་དང་པོའི་ཉེར་
བསྡོགས་མི་ལྕོགས་མེད་དུ་གྱུར་པའི་ཉེར་བསྡོགས་རབ་ཏུ་དབེན་པ་ཡིད་བྱེད་
ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། སྤང་བྱ་ཅིག་ཅར་
པའི་རྒྱུན་ཞུགས་ཞུགས་པའི་རྒྱུད་ཀྱི་བསམ་གཏན་དང་པོའི་ཉེར་བསྡོགས་མི་་་
ལྕོགས་མེད་དུ་གྱུར་པའི་བསམ་གཏན་དང་པོའི་ཉེར་བསྡོགས་རབ་ཏུ་དབེན་་་་
པ་ཡིད་བྱེད་ཡོད་པར་ཐལ་ལོ། །འདོད་ན། དེའི་རྒྱུད་ཀྱི་མཐོང་ལམ་བར་ཆད་
མེད་ལམ་དུ་གྱུར་པའི་དེ་ཡོད་པར་ཐལ་ལོ། །འདོད་ན་དེ་ཆོས་ཅན། ཁྱོད་རང་
གི་ངོ་སྐལ་གྱི་འཇིག་རྟེན་པའི་སྒོམ་སྤངས་སུ་གྱུར་པའི་འདོད་ཉོན་ཆེན་པོའི་
དངོས་གཉེན་ཡིན་པར་ཐལ། ཁྱོད་བར་ཆད་མེད་ལམ་དུ་གྱུར་པའི་བསམ་
གཏན་དང་པོའི་ཉེར་བསྡོགས་རབ་ཏུ་དབེན་པ་ཡིད་བྱེད་ཡིན་པའི་ཕྱིར། །
རྟགས་ཁས། འདོད་ན་ཁྱོད་ཀྱི་ངོ་སྐལ་གྱི་སྤང་བྱར་གྱུར་པའི་སྒོམ་སྤངས་ཉོན་
མོངས་ཡོད་པར་ཐལ་ལོ། །འདོད་མི་ནུས་ཏེ། མཐོང་ལམ་ཡིན་པའི་ཕྱིར། །
རྟགས་ཁས། གཞན་ཡང་། དམ་བཅའ་དེ་མི་འཐད་པར་ཐལ། བསམ་གཏན་
དང་པོའི་ཉེར་བསྡོགས་མི་ལྕོགས་མེད་ཡིན་ན། ཞི་རགས་ཀྱི་རྣམ་པ་ཅན་མ་
ཡིན་དགོས། བསམ་གཏན་དང་པོའི་ཉེར་བསྡོགས་ཡིད་བྱེད་དྲུག་པོ་གང་རུང་
ཡིན་ན་ཞི་རགས་ཀྱི་རྣམ་པ་ཅན་ཡིན་དགོས་པའི་ཕྱིར། གཉིས་པ་འབུད་དོ། །
བྱས་པ་ལ་ཁོ་ན་རེ། དེ་ཡིན་ན་ཉེར་བསྡོགས་ཟག་མེད་ཡིན་དགོས་པར་ཐལ།
དེ་ཡིན་ན་ཞི་རགས་ཀྱི་རྣམ་པ་ཅན་མ་ཡིན་དགོས་པའི་ཕྱིར། རྟགས་ཁས་ཟེར་
ན་མཁྱབ། འདོད་ན། སྦྱོར་ལམ་སྟན་གཅིག་པ་ལ་གནས་པའི་སྤང་བྱ་ཅིག་
394

། བསམ་གཟུགས་མཐའ་དཔྱོད།
ཅར་བའི་རྒྱུན་ཞུགས་ཞུགས་པའི་རྒྱུད་ཀྱི་བསམ་གཏན་དང་པོའི་ཉེར་བསྡོགས་
མི་ལྕོགས་མེད་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་དེར་ཐལ། དེ་
ཡོད་པའི་ཕྱིར། འདོད་ན། འཕགས་རྒྱུད་ཀྱི་ཉེར་བསྡོགས་ཡིན་པར་ཐལ།
འདོད་པའི་ཕྱིར། ཁྱབ་སྟེ། བསམ་གཏན་གྱི་དངོས་གཞིའི་སྙོམས་འཇུག་ཟག་
མེད་ཡིན་ན་འཕགས་རྒྱུད་ཀྱི་བསམ་གཏན་གྱི་དངོས་གཞིའི་སྙོམས་འཇུག་ཡིན་
དགོས་པའི་ཕྱིར། མཛོད་ལས། ཟག་མེད་འཇིག་རྟེན་འདས་པའོ། །ཞེས་
གསུངས་པའི་ཕྱིར། ཁོ་ན་རེ། སྤང་བྱ་ཅིག་ཅར་པའི་རྒྱུན་ཞུགས་ཞུགས་པའི་
རྒྱུད་ཀྱི་སྡུག་ཀུན་གཉིས་ལ་རགས་པ་དང་འགོག་ལམ་གཉིས་ལ་ཞི་བའི་རྣམ་་་་
པར་བལྟས་ནས་སྒོམ་པར་བྱེད་པའི་མཁྱེན་པ་ཆོས་ཅན། ཞི་རགས་ཀྱི་རྣམ་པ་
ཅན་གྱི་བསམ་གཏན་དང་པོའི་ཉེར་བསྡོགས་མ་ཡིན་པར་ཐལ། བསམ་གཏན་
དང་པོའི་ཉེར་བསྡོགས་མི་ལྕོགས་མེད་ཡིན་པའི་ཕྱིར། བདེན་པའི་རྣམ་པ་ཅན་
གྱི་བསམ་གཏན་དང་པོའི་ཉེར་བསྡོགས་ཡིན་པའི་ཕྱིར། ཆོས་ཅན་དེའི་ཕྱིར།
འདོད་ན། དེ་ཡིན་པར་ཐལ། བདེན་བཞི་ལ་ཞི་རགས་སུ་བལྟས་ནས་སྒོམ་པར་
བྱེད་པའི་བསམ་གཏན་དང་པོའི་ཉེར་བསྡོགས་ཡིན་པའི་ཕྱིར་ན་མ་ཁྱབ། རེ་
ཞིག་དོགས་པ་ནི། བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་ལས་
དང་པོ་ཐོབ། ཉོན་མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་མ་
ཐོབ་པའི་གང་ཟག་གི་རྒྱུད་ཀྱི་བསམ་གཏན་དང་པོའི་ཉེར་བསྡོགས་ཡིན་ན།
བསམ་གཏན་དང་པོའི་ཉེར་བསྡོགས་ལས་དང་པོའི་ཡིད་བྱེད་ཡིན་པས་མ་་་་
ཁྱབ་པར་ཐལ། བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་
395

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཐོབ། དེའི་སྦྱོར་བ་མཐའི་འབྲས་བུ་ཡིད་བྱེད་མ་ཐོབ་པའི་གང་ཟག་གི་རྒྱུད་ཀྱི་
བསམ་གཏན་དང་པོའི་ཉེར་བསྡོགས་ཡིན་ན། དེའི་ཉེར་བསྡོགས་སྦྱོར་བ་
མཐའི་ཡིད་བྱེད་ཡིན་པས་མ་ཁྱབ་པའི་ཕྱིར་ན་མ་ཁྱབ། མ་གྲུབ་ན། མཐོང་
ལམ་གྱི་སྔ་རོལ་དུ་འཇིག་རྟེན་པའི་སྒོམ་སྤངས་སུ་གྱུར་པའི་འདོད་ཉོན་བརྒྱད་
པ་སྤངས་པའི་འབྲས་བུ་ཐོད་རྒལ་བའི་ཕྱིར་འོང་ཞུགས་པའི་རྒྱུད་ཀྱི་ཉན་ཐོས་་
ཀྱི་མཐོང་ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར། དེ་དེར་
ཐལ། དེ་འདྲའི་ཞུགས་པ་དེས་བསམ་གཏན་དང་པོའི་སྦྱོར་བ་མཐའི་ཡིད་བྱེད་
ཐོབ། དེའི་སྦྱོར་བ་མཐའི་འབྲས་བུ་ཡིད་བྱེད་མ་ཐོབ་པའི་ཕྱིར། དང་པོ་མ་
གྲུབ་ན། དེ་ཆོས་ཅན། དེར་ཐལ། དེ་ལ་བརྟེན་ནས་འཇིག་རྟེན་པའི་སྒོམ་
སྤོངས་སུ་གྱུར་པའི་འདོད་ཉོན་བརྒྱད་པ་སྤངས་པའི་ཕྱིར། མཐོང་ལམ་གྱི་སྔ་
རོལ་དུ་དེ་སྤངས་པའི་ཕྱིར། དེ་དེར་ཐལ། དེ་ཡོད་པའི་ཕྱིར། དེའི་སྔ་རོལ་དུ་
དེ་སྤངས་པའི་འབྲས་བུ་ཐོད་རྒལ་བའི་ཕྱིར་འོང་ཡོད་པའི་ཕྱིར། དེ་འདྲའི་
ཕྱིར་འོང་འབྲས་གནས་ཚེ་གཅིག་བར་ཆོད་གཅིག་པ་ཡོད་པའི་ཕྱིར། མཛོད་
འགྲེལ་ལས། སྔོན་རྣམས་པ་གསུམ་དང་བཞི་པ་སྤངས་པའམ། བདུན་དང་
བརྒྱད་སྤངས་པ་འབྲས་བུ་ཐོབ་པ་ནི་ཇི་སྲིད་དུ་འབྲས་བུ་ཁྱད་པར་ཅན་གྱི་ལམ་
མངོན་དུ་མ་བྱས་པ་དེ་སྲིད་དུ་རིགས་ནས་རིགས་སུ་སྐྱེ་བའམ་བར་ཆད་གཅིག་་
པ་མ་ཡིན་ནོ། །ཞེས་གསུངས་པའི་ཕྱིར། རྩ་རྟགས་གཉིས་པ་གྲུབ་སྟེ། ཕྱིར་འོང་
ཞུགས་པ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། དེ་མ་ཡིན་པར་ཐལ།
བསམ་གཏན་དང་པོའི་ཉེར་བསྡོགས་མི་ལྕོགས་མེད་ཡིན་པའི་ཕྱིར། བར་ཆད་
396

བསམ་གཟུགས་མཐའ་དཔྱོད། །
མེད་ལམ་དུ་གྱུར་པའི་བསམ་གཏན་དང་པོའི་ཉེར་བསྡོགས་ཡིན་པའི་ཕྱིར། ཁ་
ཅིག བསམ་གཏན་དང་པོའི་ཉེར་བསྡོགས་མོས་པ་ཡིད་བྱེད་ཐོབ་པ་དང་།
ལྷག་མཐོང་ཐོབ་པ། སྒོམ་བྱུང་གི་བློ་ཐོབ་པ་རྣམས་དུས་མཉམ་ཟེར་ན། བསམ་
གཏན་དང་པོའི་ཉེར་བསྡོགས་མོས་པ་ཡིད་བྱེད་མ་ཐོབ་པར། ལྷག་མཐོང་ཐོབ་
པ་མེད་པར་ཐལ། དམ་བཅའ་འཐད་པའི་ཕྱིར། འདོད་ན། དེ་ཡོད་པར་ཐལ།
དེ་མ་ཐོབ་པར་བསམ་གཏན་དང་པོའི་ཉེར་བསྡོགས་མི་ལྕོགས་མེད་ཐོབ་པ་་་་་
ཡོད་པའི་ཕྱིར། དེ་ཡིན་ན་དེའི་ཉེར་བསྡོགས་ཡིད་བྱེད་དྲུག་པོ་གང་རུང་མ་
ཡིན་དགོས་པའི་ཕྱིར། གཞན་ཡང་། དམ་བཅའ་དེ་མི་འཐད་པར་ཐལ།
བསམ་གཏན་དང་པོའི་ཉེར་བསྡོགས་ཀྱི་ཐོག་མའི་ཞི་གནས་ལ་གནས་པའི་་་་་
གང་ཟག་དེས་སྒོམ་བྱུང་གི་བློ་ཐོབ་པའི་ཕྱིར། དེས་མཉམ་གཞག་གི་སས་
བསྡུས་ཀྱི་དགེ་བ་ཐོབ་པའི་ཕྱིར། ཁྱབ་སྟེ། མཛོད་ལས། མཉམ་པར་བཞག་
པའི་དགེ་བ་ནི། སྒོམ་པའོ་ཞེས་གསུངས་པའི་ཕྱིར། ཁོ་ན་རེ། མཉམ་གཞག་གི་
སས་བསྡུས་ཀྱི་དགེ་བ་ཡིན་ན། སྒོམ་བྱུང་གི་བློ་ཡིན་དགོས་པར་ཐལ། མཉམ་
པར་བཞག་པའི་དགེ་བ་ནི། སྒོམ་པའོ་ཞེས་གསུངས་པའི་ཕྱིར་ན་མ་ཁྱབ། ཁོ་
ན་རེ། དམ་བཅའ་དེ་འཐད་པར་ཐལ། རྣམ་བཤད་ལས། ལྷག་མཐོང་ཐོག་
མར་ཐོབ་པ་ནི་མོས་པ་ལས་བྱུང་བའི་ཡིད་བྱེད་དེ་སྒོམ་བྱུང་ངོ༌། །ཞེས་གསུངས་
པའི་ཕྱིར་ན་མ་ཁྱབ་སྟེ། དེའི་དོན་བསམ་གཏན་དང་པོའི་ཉེར་བསྡོགས་མཚན་
ཉིད་སོ་སོར་རིག་པ་ཡིད་བྱེད་ལ་གནས་པའི་གང་ཟག་དེས་བསམ་གཏན་དང་་
པོའི་ཉེར་བསྡོགས་མོས་པ་ཡིད་བྱེད་ཐོབ་པ། ལྷག་མཐོང་ཐོབ་པ། འདོད་པ་ལ་
397

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
རགས་པ་དང་། བསམ་གཏན་དང་པོ་ལ་ཞི་བའི་མཚན་ཉིད་དུ་སོ་སོར་དཔྱོད་
པར་བྱེད་པའི་སྒོམ་བྱུང་གི་མྱོང་བ་ཐོབ་པ་རྣམས་དུས་མཉམ་པ་དེའི་དོན་ཡིན་་་
པའི་ཕྱིར། ཁ་ཅིག རང་གི་དམིགས་པ་ལ་འབད་མེད་ལྷུན་གྲུབ་ཏུ་འཇུག་ནུས་
པའི་ཏིང་ངེ་འཛིན་དེ་ཞི་གནས་ཀྱི་མཚན་ཉིད་ཟེར་ན། འདོད་སེམས་རྩེ་
གཅིག་པའི་ཏིང་ངེ་འཛིན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར། ཆོས་ཅན་དེའི་ཕྱིར། འདོད་ན། ཤིན་སྦྱངས་ཀྱི་བདེ་བས་ཟིན་བར་ཐལ་
ལོ། །འདོད་མི་ནུས་ཏེ། ཆོས་ཅན་དེའི་ཕྱིར། ཁོ་ན་རེ། དེ་ཤིན་སྦྱངས་ཀྱི་བདེ་
བས་ཟིན་པར་ཐལ། དེ་དང་མཚུངས་ལྡན་གྱི་ཤིན་སྦྱངས་ཀྱི་བདེ་བ་ཡོད་པའི་
ཕྱིར་ཏེ། དགེ་སེམས་ཡིན་ན་རང་གི་འཁོར་དུ་གྱུར་པའི་ཤིན་སྦྱངས་ཀྱི་བདེ་བ་
ཡོད་དགོས་པའི་ཕྱིར། མཛོད་ལས། དད་དང་བག་ཡོད་ཤིན་ཏུ་སྦྱངས། །
བཏང་སྙོམས་ངོ་ཚ་ཤེས་ཁྲེལ་ཡོད །རྩ་བ་རྣམ་གཉིས་མི་འཚེ་དང་། །བརྩོན་
འགྲུས་རྟག་ཏུ་དགེ་ལས་བྱུང་། །ཞེས་གསུངས་པའི་ཕྱིར་ན་མ་ཁྱབ་སྟེ། དབང་
ཤེས་ཡིན་ན་རྟོག་བཅས་དཔྱོད་བཅས་ཡིན་དགོས་པར་ཐལ། མཛོད་ལས། །
རྟོག་དང་དཔྱོད་དང་བཅས་པ་ནི། །རྣམ་པར་ཤེས་པའི་ཁམས་ལྔ་ཡིན། །ཞེས་
གསུངས་པའི་ཕྱིར། ཁ་ཅིག ལུས་སེམས་ཤིན་སྦྱངས་ཀྱི་བདེ་བས་ཟིན་པའི་སྒོ་
ནས༑ རང་གི་དམིགས་པ་ལ་འབད་མེད་ལྷུན་གྲུབ་ཏུ་འཇུག་པའི་ཏིང་ངེ་
འཛིན་ཞི་གནས་ཀྱི་མཚན་ཉིད་ཟེར་ན། གཟུགས་མེད་ཁམས་པའི་གང་ཟག་གི་
རྒྱུད་ཀྱི་ཞི་གནས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར།
འདོད་ན་དེ་ན་ལུས་སེམས་ཤིན་སྦྱངས་ཡོད་པར་ཐལ་ལོ། །འདོད་ན། དེ་ན་
398

བསམ་གཟུགས་མཐའ་དཔྱོད་
རེག་བྱ་ཡོད་པར་ཐལ་ལོ། །ཁྱབ་སྟེ། ལུས་ཤིན་སྦྱངས་ཡིན་ན་རེག་བྱ་ཡིན་
དགོས་པའི་ཕྱིར། དབུས་མཐའི་འགྲེལ་པ་ལས། ལུས་ཀྱི་རེག་བྱའི་ཁྱད་པར་
དགའ་བས་ཟིན་ན་ལུས་ཤིན་ཏུ་སྦྱངས་པར་རིག་པར་བྱ་སྟེ། ཞེས་གསུངས་
པའི་ཕྱིར། རྩ་བར་འདོད་ན། དེ་ན་གཟུགས་ཡོད་པར་ཐལ་ལོ། ། ཁ་ཅིག ཤིན་
སྦྱངས་ཀྱིས་ཟིན་པའི་སྒོ་ནས་རང་གི་དམིགས་པ་ལ་འབད་མེད་ལྷུན་གྲུབ་ཏུ་་་
འཇུག་པའི་བློ། ཞི་གནས་ཀྱི་མཚན་ཉིད། ཟེར་ན། ཞི་གནས་དང་མཚུངས་
ལྡན་གྱི་གཙོ་བོའི་སེམས་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར།
འདོད་ན། ཏིང་ངེ་འཛིན་དུ་ཐལ། ཁྱབ་སྟེ། མདོ་སྡེ་དཀོན་མཆོག་སྤྲིན་ལས།
ཞི་གནས་ནི་སེམས་རྩེ་གཅིག་པའོ། ལར་།ལྷག་མཐོང་ནི་ཡང་དག་པར་སོ་སོར་
རྟོགས་པའོ། །ཞེས་དང་། ལམ་རིམ་ལས། ཡང་དག་པའི་ཏིང་ངེ་འཛིན་ལ་
བརྟེན་ནས་སེམས་འཇོག་པ་ཞི་གནས་དང་། ཆོས་རབ་ཏུ་རྣམ་པར་འབྱེད་
པའི་ཤེས་རབ་ལ་ལྷག་མཐོང་དུ་གསུངས་ཏེ། ཞེས་གསུངས་པའི་ཕྱིར། ཁ་
ཅིག ཞི་གནས་ཀྱི་ངང་ནས་རང་གི་དམིགས་པ་ལ་སོ་སོར་དཔྱོད་པར་བྱེད་
པའི་ཤེས་རབ་ལྷག་མཐོང་གི་མཚན་ཉིད་ཟེར་ན། བསམ་གཏན་དང་པོའི་ཉེར་
བསྡོགས་མཚན་ཉིད་སོ་སོར་རིག་པ་ཡིད་བྱེད་དུ་གྱུར་པའི་ཤེས་རབ་ཆོས་ཅན།
མཚོན་བྱ་དེར་ཐལ། མཚན་ཉིད་དེའི་ཕྱིར་ཏེ། ཆོས་ཅན་དེའི་ཕྱིར། འདོད་ན།
རང་གི་དམིགས་པ་ལ་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱིས་ཟིན་་་་་༌་
པའི་སྒོ་ནས་རང་ཡུལ་ལ་སོ་སོར་དཔྱོད་པར་བྱེད་པའི་ཤེས་རབ་ཏུ་ཐལ་ལོ། །
འདོད་མི་ནུས་ཏེ། ཆོས་ཅན་དེའི་ཕྱིར། ཁ་ཅིག དཔྱད་སྟོབས་ཀྱིས་དྲངས་
399

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པའི་ལུས་སེམས་ཤིན་སྦྱངས་ཀྱི་བདེ་བས་ཟིན་པའི་སྒོ་ནས་རང་གི་དམིགས་པ་
ལ་སོ་སོར་དཔྱོད་པར་བྱེད་པའི་ཤེས་རབ་ཏེ། ལྷག་མཐོང་གི་མཚན་ཉིད། ཟེར་
ན། གཟུགས་མེད་ཁམས་པའི་གང་ཟག་གི་རྒྱུད་ཀྱི་ལྷག་མཐོང་ཆོས་ཅན།།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། སྔར་བཞིན་འགོག ཁ་
ཅིག དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱིས་ཟིན་པའི་སྒོ་ནས་རང་
ཡུལ་ལ་སོ་སོར་དཔྱོད་པར་བྱེད་པའི་བློ། ལྷག་མཐོང་གི་མཚན་ཉིད་ཟེར་ན།
དེ་དང་མཚུངས་ལྡན་གྱི་གཙོ་བོ་སེམས་ཆོས་ཅན། མཚོན་བྱ་དེར་ཐལ། མཚན་
ཉིད་དེའི་ཕྱིར། འདོད་ན། ཤེས་རབ་ཏུ་ཐལ་ལོ། ། ཁ་ཅིག བསམ་གཏན་དང་
པོའི་ཉེར་བསྡོགས་ཡིད་བྱེད་དྲུག་པོ་དེ་ལམ་བཞིར་འདུ་སྟེ། བསམ་གཏན་དང་
པོའི་ཉེར་བསྡོགས་མཚན་ཉིད་སོ་སོར་རིག་པ་ཡིད་བྱེད་དང་མོས་པ་ཡིད་བྱེད་
གཉིས་སྦྱོར་ལམ་དང་། རབ་ཏུ་དབེན་པ་ཡིད་བྱེད་དང་། སྦྱོར་བ་མཐའི་ཡིད་
བྱེད་གཉིས་བར་ཆད་མེད་ལམ་དང་། དཔྱོད་པ་ཡིད་བྱེད་ཁྱད་པར་གྱི་ལམ་
དང་། དགའ་བ་སྡུད་པ་ཡིད་བྱེད་ལམ་བཞི་ཆར་གྱིས་བསྡུས་པའི་ཕྱིར། ཟེར་
ན༑ བསམ་གཏན་དང་པོའི་ཉེར་བསྡོགས་རབ་ཏུ་དབེན་པ་ཡིད་བྱེད་ཆོས་ཅན།
ཁྱོད་རྒྱུད་ལྡན་གྱི་ཕྱི་རོལ་པ་མེད་པར་ཐལ། ཁྱོད་བར་ཆད་མེད་ལམ་ཡིན་པའི་
ཕྱིར། ཁ་ཅིག བསམ་གཏན་དང་པོའི་ཉེར་བསྡོགས་དང་ཚོར་བ་བདེ་བའི་
གཞི་མཐུན་ཡོད་ཟེར་ན། དེ་མེད་པར་ཐལ། ཉེར་བསྡོགས་ཀྱི་ཚོར་བ་ཡིན་ན།
ཚོར་བ་བཏང་སྙོམས་པ་ཡིན་དགོས་པའི་ཕྱིར། མཛོད་ལས། དག་པ་བདེ་མིན་
སྡུག་བསྔལ་མིན། །ཞེས་གསུངས་པའི་ཕྱིར། ཁོ་ན་རེ། གསེར་ཕྲེང་ལས། ལུང་
400

བསམ་གཟུགས་མཐའ་དཔྱོད།
དེ་དྲངས་ནས་འདི་ལ་ཉེར་བསྡོགས་ཀྱི་ཚོར་བ་བཏང་སྙོམས་སུ་བཤད་པ་ནི
འདིར་མི་གཟུང་ངོ་། །ཞེས་གསུངས་པ་མི་འཐད་པར་ཐལ། ཉེར་བསྡོགས་ཀྱི་
ཚོར་བ་ཡིན་ན། ཚོར་བ་བཏང་སྙོམས་པ་ཡིན་དགོས་པའི་ཕྱིར་ན་མ་ཁྱབ། ཁ་
ཅིག བསམ་གཏན་དང་པོའི་ཉེར་བསྡོགས་དང་ཚོར་བ་བདེ་བའི་གཞི་མཐུན་
ཡོད་པར་ཐལ། བསམ་གཏན་དང་པོའི་ཉེར་བསྡོགས་དགའ་བ་སྡུད་པ་ཡིད་
བྱེད་དུ་གྱུར་པའི་ཚོར་པ་བདེ་བ་ཡོད་པའི་ཕྱིར། དེ་ལ་དགའ་བ་སྡུད་པ་ཞེས་
བརྗོད་པའི་རྒྱུ་མཚན་ཡོད་པའི་ཕྱིར། ཟེར་ན། འོ་ན། བསམ་གཏན་བཞི་པའི་
ཉེར་བསྡོགས་དགའ་བ་སྡུད་པའི་ཡིད་བྱེད་དུ་གྱུར་པའི་ཚོར་བ་བདེ་བ་ཡོད་་་་
པར་ཐལ། དེ་ལ་དེ་ལྟར་བརྗོད་པ་ལ་རྒྱུ་མཚན་ཡོད་པའི་ཕྱིར། ཁྱབ་པ་ཁས།
འདོད་མི་ནུས་སོ། །གཞན་ཡང་། ལམ་རིམ་ཆེན་མོ་ལས། ཚོར་བ་སིམ་པའི་
རྣམ་པ་ཅན་གྱི་དགའ་བདེ་ནི་སྐབས་འདིར་བསྒྲུབ་པར་བྱ་བའི་ཏིང་ངེ་འཛིན་་
གྱི་འབྲས་བུ་ལ་འབྱུང་ཡང་། བསམ་གཏན་དང་པོའི་ཉེར་བསྡོགས་ཀྱིས་བསྡུས་
པའི་ཏིང་ངེ་འཛིན་དང་མཚུངས་ལྡན་དང་མི་འབྱུང་ཞིང་། ཞེས་གསུངས་པ་
མི་འཐད་པར་ཐལ། དམ་བཅའ་འཐད་པའི་ཕྱིར། ཁ་ཅིག བསམ་གཏན་དང་
པོའི་ཉེར་བསྡོགས་ཡིན་ན་དེའི་སྙོམས་འཇུག་མ་ཡིན་དགོས་ཏེ། རྣམ་བཤད་
སྙིང་པོ་རྒྱན་ལས། བསམ་གཏན་དང་གཟུགས་མེད་བཤད་པ་ལ། རྒྱུ་ངོ་བོ་
འབྲས་བུ། ཞེས་གསུངས་པའི་ཕྱིར། ཞེས་ཟེར་ན། རྒྱུན་ཞུགས་ཞུགས་པའི་
རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་ལམ་ཆོས་ཅན། བསམ་གཏན་
དང་པོའི་སྙོམས་འཇུག་མ་ཡིན་པར་ཐལ། དེའི་ཉེར་བསྡོགས་ཡིན་པའི་ཕྱིར། །
401

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཆོས་ཅན་དེའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་དེ་ཡིན་པར་ཐལ།།
ཁྱོད་སྙོམས་འཇུག་གང་ཞིག ཁྱོད་སྙོམས་འཇུག་ཡིན་ན། ཁྱོད་དེའི་དེ་ཡིན་
དགོས་པའི་ཕྱིར། དང་པོ་དེར་ཐལ། ཁྱོད་སྙོམས་འཇུག་ཟག་མེད་ཡིན་པའི་
ཕྱིར་ཏེ། ཁྱོད་ཉན་ཐོས་ཀྱི་བར་ཆད་མེད་ལམ་ཡིན་པའི་ཕྱིར། ད་དུང་་
། རང་ལུགས་བཞག་པ་ནི་བསམ་གཏན་གཟུགས་མེད་ཀྱི་
1952 1 དངོས་གཞིའི་སྙོམས་འཇུག་གཤད་པ།
༈ རང་ལུགས་བཞག་པ་ནི། བསམ་གཏན་གཟུགས་མེད་ཀྱི་དངོས་
གཞིའི་སྙོམས་འཇུག་གཤད་པ་ལ། རྒྱུ་ངོ་བོ་འབྲས་བུ་གསུམ་ལས། དང་པོ་ལ།
གང་ལ་སྐྱེ་བའི་ལུས་རྟེན་བཤད་པ་དང་། གང་ལ་བརྟེན་ནས་སྐྱེས་པའི་སེམས་
རྟེན་བཤད་པའོ། །དང་པོ་ལ་འགྲོ་བ་རིགས་དྲུག་གི་དབང་དུ་བྱས་པ་དང་། ས་
གོང་འོག་གི་རྟེན་གྱི་དབང་དུ་བྱས་པ་དང་། སྐྱེ་འཕགས་ཀྱི་རྟེན་གྱི་དབང་དུ་
བྱས་པ་གསུམ། དང་པོ་ནི། ངན་སོང་གསུམ་དང་། སྒྲ་མི་སྙན་པའི་རྟེན་ལ་
བསམ་གཏན་གཟུགས་མེད་ཀྱི་དངོས་གཞིའི་སྙོམས་འཇུག་གསར་དུ་སྐྱེ་བ་མེད་
དེ། དེ་རྣམས་བསམ་གཏན་གཟུགས་མེད་ཀྱི་དངོས་གཞིའི་སྙོམས་འཇུག་
གསར་དུ་སྐྱེ་བའི་གེགས་སུ་གྱུར་པའི་རྣམ་སྨིན་གྱི་སྒྲིབ་པ་ཤས་ཆེན་པོ་དང་ལྡན་
པའི་ཕྱིར། ལྷ་མ་ཡིན་དང་ཟ་མ་མ་ནིང་གི་རྟེན་ལ་དེ་གསར་དུ་སྐྱེ་བ་མེད་དེ།
དེ་རྣམས་དེར་གྱུར་པའི་ཕྲག་དོག་གི་སྒྲིབ་པ་ཤས་ཆེན་པོ་དང་ལྡན་པའི་ཕྱིར། །
དེས་ན་གླིང་གསུམ་གྱི་སྐྱེས་པ་བུད་མེད་འདོད་ལྷ་རིགས་དྲུག་དང་བཅས་པའི་ས་
རྟེན་ལ་དེ་གསར་དུ་སྐྱེ་བ་ཡོད་དེ། དེའི་རྟེན་ལ་དེ་གསར་དུ་སྐྱེ་བའི་མཐུན་རྐྱེན་
402

བསམ་གཟུགས་མཐའ་དཔྱོད་ཚོ
ཚང་ཞིང་འགལ་རྐྱེན་དང་བྲལ་བ་ཡོད་པའི་ཕྱིར། གཉིས་པ་ནི་འདོད་པ་ལ་
སོགས་པས་འོག་མ་འོག་མའི་རྟེན་ལ་གོང་མ་གོང་མའི་སྙོམས་འཇུག་གསར་དུ་
སྐྱེ་བ་ཡོད་དེ། འདོད་པའི་རྟེན་ལ་བསམ་གཏན་དང་པོའི་དངོས་གཞིའི་སྙོམས་
འཇུག་གསར་དུ་སྐྱེ་བ་ཡོད་པ་ནས་ཅི་ཡང་མེད་ཀྱི་རྟེན་ལ་སྲིད་རྩེའི་དེ་གས་་་་
དུ་སྐྱེ་བ་ཡོད་པའི་ཕྱིར། རང་སའི་རྟེན་ལ་རང་སའི་སྙོམས་འཇུག་གསར་དུ་སྐྱེ་
བ་མེད་དེ། བསམ་གཏན་དང་པོའི་རྟེན་ལ་བསམ་གཏན་དང་པོའི་སྙོམས་
འཇུག་གསར་དུ་སྐྱེ་བ་མེད་པ་ནས། སྲིད་རྩེའི་རྟེན་ལ་དེའི་སྙོམས་འཇུག་
གསར་དུ་སྐྱེ་བ་མེད་པའི་ཕྱིར། དེའི་རྟེན་ལ་དེའི་ཉེར་བསྡོགས་སྒོམ་པ་མེད་
པའི་ཕྱིར། བསམ་གཏན་གཉིས་པའི་རྟེན་ལ་བསམ་གཏན་དང་པོའི་སྙོམས་
འཇུག་མངོན་དུ་བྱས་པ་ཡོད་དེ། བསམ་གཟུགས་བརྒྱད་ཐོབ་པའི་བསམ་
གཏན་གཉིས་པ་བ་ཡོད་པའི་ཕྱིར། གསུམ་པ་ལ་བསམ་གཏན་དང་པོའི་དངོས་
གཞི་ཐོབ་པའི་སོ་སྐྱེ་ཡོད་དེ། བསམ་གཟུགས་བརྒྱད་ཀ་ཐོབ་པའི་སོ་སྐྱེ་ཡོད་
པའི་ཕྱིར་ཏེ། སྲིད་རྩེར་སྐྱེ་བ་ལེན་མ་མྱོང་པའི་སེམས་ཅན་མེད་པའི་ཕྱིར། །
བསམ་གཏན་དང་པོའི་དངོས་གཞི་མ་ཐོབ་པའི་འཕགས་པ་ཡོད་དེ། རྒྱུན་
ཞུགས་ཞུགས་འབྲས། ཕྱིར་འོང་ཞུགས་འབྲས། འདོད་ཉོན་དགུ་པའི་དངོས་
གཉེན་བར་ཆད་མེད་ལམ་ལ་བརྟེན་ནས་ཕྱིར་མི་འོང་གི་འབྲས་བུ་ཐོབ་མ་ཐག་་
པའི་ཕྱིར་མི་འོང་འབྲས་གནས། དགྲ་བཅོམ་ཐོབ་མ་ཐག་པའི་སྤང་བྱ་གཅིག་
ཅར་བའི་དགྲ་བཅོམ་འབྲས་གནས་གང་རུང་ཡིན་ན། བསམ་གཏན་དང་པོའི་
དངོས་གཞིའི་སྙོམས་འཇུག་མ་ཐོབ་དགོས་པའི་ཕྱིར། བསམ་གཏན་དང་པོའི་
403

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བསམ་གཏན་གཉིས་པའི་དེ་མ་ཐོབ་པའི་འཕགས་པ་
དངོས་གཞི་ཐོབ་ཀྱང་། 
ཞི་རགས་ཀྱི་རྣམ་ཕ་ཅན་གྱི་འཇིག་རྟེན་པའི་ལམ་ལ་བརྟེན་ནས་ཕྱིར་
ཡོད་དེ། 
མི་འོང་གི་འབྲས་བུ་ཐོབ་མ་ཐག་པའི་གང་ཟག་དེས་བསམ་གཏན་དང་པོའི་དེ་
ཐོབ་ཀྱང་། བསམ་གཏན་གཉིས་པའི་དེ་མ་ཐོབ་པའི་ཕྱིར། བྱང་སེམས་ཡིན་ན་
བསམ་གཏན་གྱི་ཉེར་བསྡོགས་ཐོབ་པས་ཁྱབ་སྟེ། དེ་ཡིན་ན་ཞི་ལྷག་ཟུང་
འབྲེལ་ཐོབ་པས་ཁྱབ་པའི་ཕྱིར། ཚོགས་ལམ་ཆེན་པོ་ཡན་ཆད་ལ་གནས་པའི་
སེམས་དཔའ་ཡིན་ན་བསམ་གཏན་གྱི་དངོས་གཞིའི་སྙོམས་འཇུག་ཐོབ་པས་་་་་
ཁྱབ་སྟེ། དེ་ཡིན་ན་ཆོས་རྒྱུན་གྱི་ཏིང་ངེ་འཛིན་ཐོབ་པས་ཁྱབ་པའི་ཕྱིར། ་
གཉིས་པ་ལ་ཉེར་བསྡོགས་ཀྱི་རྣམ་གཞག་སྤྱིར་བསྟན་པ།
གཉིས་པ་ལ་ཉེར་བསྡོགས་ཀྱི་རྣམ་གཞག་སྤྱིར་བསྟན་པ། བསམ་གཏན་
དང་པོའི་ཉེར་བསྡོགས་བྱེ་བྲག་ཏུ་བཤད་པ། ཉེར་བསྡོགས་ལྷག་མ་རྣམས་ཀྱང་
དེ་དང་མཚུངས་པར་བསྟན་པ་གསུམ། དང་པོ་ནི་སྤྱིར་ཉེར་བསྡོགས་ལ་བརྒྱད་
ཡོད་དེ། བསམ་གཏན་དང་པོའི་ཉེར་བསྡོགས་ནས། སྲིད་རྩེའི་ཉེར་བསྡོགས་
ཀྱི་བར་བརྒྱད་ཡོད་པའི་ཕྱིར། ཉེར་བསྡོགས་ཀྱི་ཚོར་བ་ཡིན་ན་ཚོར་བ་བཏང་
སྙོམས་ཡིན་པས་ཁྱབ་ཅིང་། ཉེར་བསྡོགས་ཕལ་ཆེར་དག་པ་བ་དང་བསམ་
གཏན་དང་པོའི་ཉེར་བསྡོགས་ལ་དག་པ་བ་དང་ཟག་མེད་གཉིས་ཡོད་དེ། །
བསམ་གཏན་དང་པོའི་ཉེར་བསྡོགས་ལ་བརྟེན་ནས་རང་གི་ངོ་སྐལ་གྱི་སྤང་་་་་
བྱའི་ས་བོན་སྤོང་བ་ཡོད་པའི་ཕྱིར། སྡེ་བ་ཁ་ཅིག ་དེ་ལ་དག་པ་བ་ཟག་མེད།
ཉོན་མོངས་ཅན་གསུམ་དུ་ཡོད་ཟེར། དེ་སྐད་དུ་ཡང་མཛོད་ལས། དེ་དག་ལ་
• 404

བསམ་གཟུགས་མཐའ་དཔྱོད།
ནི་ཉེར་བསྡོགས་བརྒྱད། །དག་པ་བདེ་མིན་སྡུག་བསྔལ་མིན། །དང་པོ་འཕགས་
པའང་ཞེས་བཤད་པའི་ཕྱིར། རང་ལུགས་ནི་ཉེར་བསྡོགས་ཉོན་མོངས་ཅན་
མེད་དེ། ཉེར་བསྡོགས་རྣམས་རང་གི་འོག་ས་ལས་འདོད་ཆགས་དང་བྲལ་བྱེད་
ཡིན་ཅིང་། ཉེར་བསྡོགས་ཉོན་མོངས་ཅན་གྱིས་དེ་དང་བྲལ་བར་བྱེད་མི་ནུས་
པའི་ཕྱིར། ཉེར་བསྡོགས་ཀྱི་སས་བསྡུས་ཤིང་རང་གི་ཐོབ་བྱར་གྱུར་པའི་བསམ་
གཏན་གྱི་དངོས་གཞིའི་སྙོམས་འཇུག་འཐོབ་བྱེད་ཀྱི་ཐབས་སུ་གྱུར་པའི་བསམ་
གཏན་གྱི་སས་བསྡུས་ཀྱི་དགེ་བའི་རིག་པ་དེ། བསམ་གཏན་གྱི་ཉེར་བསྡོགས་
ཀྱི་མཚན་ཉིད། དབྱེ་ན་བཞི། ཉེར་བསྡོགས་ཀྱི་སས་བསྡུས་ཤིང་རང་གི་ཐོབ་
བྱར་གྱུར་པའི་གཟུགས་མེད་ཀྱི་དངོས་གཞིའི་སྙོམས་འཇུག་འཐོབ་བྱེད་ཀྱི་་་་་
ཐབས་སུ་གྱུར་པའི་གཟུགས་མེད་ཀྱི་སས་བསྡུས་ཀྱི་དགེ་བའི་རིག་པ་དེ།
གཟུགས་མེད་ཀྱི་ཉེར་བསྡོགས་ཀྱི་མཚན་ཉིད། དབྱེ་ན་བཞི།
མ་གཉིས་པ་བསུམ་བ།ཏན་དང་པོའི་ཉེར་བསྡོགས་ ད་
པ ་ལ་བྱེ་བྲག་ཏུ་བཤད་པ།
གཉིས་པ་བསམ་གཏན་དང་པོའི་ཉེར་བསྡོགས་བྱེ་བྲག་ཏུ་བཤད་པ་ལ།
མཚན་ཉིད། དབྱེ་བ། སོ་སོའི་རང་བཞིན། ཡིད་བྱེད་དྲུག་འཇིག་རྟེན་པའི་
ལམ་བཞིར་བསྡུ་ཚུལ་ལོ། །དང་པོ་ནི། ཉེར་བསྡོགས་ཀྱི་སས་བསྡུས་ཤིང་། རང་
གི་ཐོབ་བྱར་གྱུར་པའི་བསམ་གཏན་དང་པོའི་དངོས་གཞིའི་སྙོམས་འཇུག་་་་་་
འཐོབ་བྱེད་ཀྱི་ཐབས་སུ་གྱུར་པའི་བསམ་གཏན་དང་པོའི་སས་བསྡུས་ཀྱི་དགེ་་་
བའི་རིག་པ་དེ། དེའི་མཚན་ཉིད། དབྱེ་ན། བསམ་གཏན་དང་པོའི་ཉེར་
405

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བསྡོགས་ཡིད་ལ་བྱེད་པ་ལས་དང་པོ་བ་དང་། ཉོན་མོངས་རྣམ་སྦྱོང་གི་བསམ་
གཏན་དང་པོའི་ཉེར་བསྡོགས་གཉིས་ཡོད་དེ། ཉན་ས་ལས། དེ་ལ་ཡིད་ལ་བྱེད་
པའི་ལས་དང་པོ་བས་ནི། རྩེ་གཅིག་ཏུ་བྱ་བ་ཉིད་ལ་ཇི་སྲིད་དུ་ཡིད་ལ་བྱེད་པ་
མ་ཐོབ་ཅིང་། སེམས་རྩེ་གཅིག་པ་ཉིད་ལ་མ་རེག་གི་བར་དུ་ལས་དང་པོ་བ་
ཡིན་ནོ། །དེ་ལ་ཉོན་མོངས་རྣམ་པར་སྦྱོང་བའི་ལས་དང་པོ་པ་ནི་ཡིད་ལ་བྱེད་
པ་ཐོབ་པ་ཉོན་མོངས་པ་རྣམས་ལས་སེམས་སྦྱོང་པར་འདོད་པའི་མཚན་ཉིད་་་་
སོ་སོར་རིག་པའི་ཡིད་ལ་བྱེད་པ་གང་ཡིན་པ་ལ་བརྩམས་ཤིང་ལེན་པ་ལ་གོམས་
པ་གང་ཡིན་པ་སྟེ། ཞེས་གསུངས་པའི་ཕྱིར། ཉོན་མོངས་རྣམ་སྦྱོང་གི་བསམ་
གཏན་དང་པོའི་ཉེར་བསྡོགས་ཐོབ་པ་ལ་བསམ་གཏན་དང་པོའི་ཉེར་བསྡོགས་
ཡིད་ལ་བྱེད་པའི་ལས་དང་པོ་འཐོབ་པ་སྔོན་དུ་འགྲོ་དགོས་ཏེ། ཉོན་མོངས་
རྣམ་སྦྱོང་གི་བསམ་གཏན་དང་པོའི་ཉེར་བསྡོགས་དང་། ལྷག་མཐོང་གིས་
བསྡུས་པའི་བསམ་གཏན་དང་པོའི་ཉེར་བསྡོགས་དོན་གཅིག བསམ་གཏན་
དང་པོའི་ཉེར་བསྡོགས་ཡིད་ལ་བྱེད་པའི་ལས་དང་པོ་བ་དང་། ཞི་གནས་
འབའ་ཞིག་གིས་བསྡུས་པའི་བསམ་གཏན་དང་པོའི་ཉེར་བསྡོགས་དོན་གཅིག་
ལྷག་མཐོང་གིས་བསྡུས་པའི་བསམ་གཏན་དང་པོའི་ཉེར་བསྡོགས་ཐོབ་པ་ལ།
ཞི་གནས་ཀྱིས་བསྡུས་པའི་བསམ་གཏན་དང་པོའི་ཉེར་བསྡོགས་ཐོབ་པ་སྔོན་་་་
ཉེར་བསྡོགས་ཀྱིས་བསྡུས་པའི་ལྷག་མཐོང་ཐོབ་པ་
དུ་འགྲོ་དགོས་པའི་ཕྱིར་ཏེ། 
ལ་ཞི་གནས་ཐོབ་པ་སྔོན་དུ་འགྲོ་དགོས་པའི་ཕྱིར། སྤྱོད་འཇུག་ལས། ཞི་གནས་
རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་
406

བསམ་གཟུགས་མཐའ་དཔྱོད།
བྱ་སྟེ། །ཐོག་མར་ཞི་གནས་བཙལ་བྱ་ཞེས་དང་། དཀོན་མཆོག་བརྩེགས་པ་
ལས། ཚུལ་ཁྲིམས་ལ་ནི་གནས་ནས་ཏིང་ངེ་འཛིན་ཐོབ་སྟེ། །ཏིང་ངེ་འཛིན་
ཐོབ་ནས་ཀྱང་ཤེས་རབ་སྒོམ་པར་བྱེད། ཅེས་དང་། སྒོམ་རིམ་བར་པ་ལས། དེ་
ལྟ་བས་ན་སྒྲིབ་པ་མཐའ་དག་སྤངས་ནས་ཡོངས་སུ་དག་པའི་ཡེ་ཤེས་འབྱུང་་་་་
བར་འདོད་པས། ཞི་གནས་ལ་གནས་ནས་ཤེས་རབ་སྒོམ་པར་བྱའོ། །ཞེས་
གསུངས་པའི་ཕྱིར། ད་དུང་ན་གནས་པ་པ་དང་ བ ། དེ ན་པ།
ཞི་གནས་སྒྲུབ་ཚུལ་དབུས་མཐའ་ལས་གསུང་ཚུལ་དང་
ཀྱིས་ཕྱི་
མདོ་སྡེ་རྒྱན་དང་ཀུན་བཏུས་ལས་གསུང་ཚུལ་བཤད་པ།
འོ་ན། ལྷག་མཐོང་ཐོབ་པ་ལ་ཞི་གནས་ཐོབ་པ་སྔོན་དུ་འགྲོ་དགོས་ན། ཞི་
གནས་སྒྲུབ་ཚུལ་དེ་གང་ཞེ་ན་འདི་ལ་དབུས་མཐའ་ལས་གསུངས་ཚུལ་དང་།
མདོ་སྡེ་རྒྱན་དང་ཀུན་བཏུས་ལས་གསུངས་ཚུལ་གཉིས། དང་པོ་ནི་ཉེས་པ་
ལྔའི་གཉེན་པོར་སྤོང་བའི་འདུ་བྱེད་བརྒྱད་རྟེན པའི་སྒོ་ནས་ཞི་གནས་སྒྲུབ་པ་་
ཡིན་ཏེ། གབུས་མཐའ་ལས། ཉེས་པ་ལྔ་སྤོང་འདུ་བྱེད་བརྒྱད། །བརྟེན་པའི་རྒྱུ་
ལས་བྱུང་བའོ། ཞེས་གསུངས་པའི་ཕྱིར། གཉིས་པ་ནི། སེམས་གནས་པའི་
ཐབས་དགུ་ལ་བརྟེན་ནས་ཞི་གནས་སྒྲུབ་པར་གསུངས་ཏེ། ཀུན་བཏུས་ལས།
ཞི་གནས་གང་ཞེ་ན། འདི་ལྟ་སྟེ། ནང་ཉིད་ལ་སེམས་འཇོག་པ་དང་། རྒྱུན་དུ་
འཇོག་པ་དང་། སླན་སྟེ་འཇོག་པ་དང་། ཉེ་བར་འཇོག་པ་དང་། དུལ་བར་
བྱེད་པ་དང་། ཞི་བར་བྱེད་པ་དང་། རྣམ་པར་ཞི་བར་བྱེད་པ་དང༌། །རྩེ་
གཅིག་ཏུ་བྱེད་པ་དང་། མཉམ་པར་འཇོག་པའོ། །ཞེས་གསུངས། ནང་ཉིད་དུ་
407

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འཇོག་པ་ནི། དང་པོར་ལྷ་སྐུ་ལ་སོགས་པ་དམིགས་པ་གང་ཡང་རུང་བ་ལ་
སེམས་གཏད་དེ་སྒོམ་པར་བྱེད་པའི་ཏིང་ངེ་འཛིན་ལ་འཇོག གཉིས་པ་ནི།
དམིགས་པ་འཕྲོ་མཐུད་དེ་སྒོམ་པར་བྱེད་པའི་ཏིང་ངེ་འཛིན་གཅིག་ལ་འཇོག་
གསུམ་པ་ནི། སེམས་སྔར་གྱི་དམིགས་པ་ལས་གཡེང་བའི་ཚེ་སླར་ཡང་སེམས་
སྔར་གྱི་དམིགས་པ་ལ་གཏད་དེ་སྒོམ་པར་བྱེད་པའི་ཏིང་ངེ་འཛིན་གཅིག་ལ་་་་་
འཇོག བཞི་པ་ནི། དམིགས་པ་གོང་འཕེལ་དུ་བཏང་སྟེ་སྒོམ་པར་བྱེད་པའི་
ཏིང་ངེ་འཛིན་གཅིག་ལ་འཇོག ལྔ་བ་ནི། ཏིང་ངེ་འཛིན་སྒོམ་པའི་ཚེ་བྱིང་བ་
བྱུང་ན་ཏིང་ངེ་འཛིན་གྱི་ཡོན་ཏན་བསམ་པའི་སྒོ་ནས་ཏིང་ངེ་འཛིན་སྒོམ་པ་ལ་
དགའ་བའི་སྤྲོ་བ་བསྐྱེད་དེ་སེམས་དམིགས་པ་ལ་འཛིན་པར་བྱེད་པའི་ཏིང་ངེ་
འཛིན་གཅིག་ལ་བྱེད། དྲུག་པ་ནི། ཏིང་ངེ་འཛིན་སྒོམ་པའི་ཚེ་རྒོད་པ་བྱུང་བ་
ན་རྣམ་གཡེང་གི་ཉེས་དམིགས་ཡིད་ལ་བསམ་པའི་སྒོ་ནས་ཏིང་ངེ་འཛིན་སྒོམ་
པ་ལ་མི་དགའ་བ་ཞི་བར་བྱས་ཏེ། སེམས་དམིགས་པ་ལ་འཛིན་པར་བྱེད་པའི་
ཏིང་ངེ་འཛིན་གཅིག་ལ་བྱེད། བདུན་པ་ནི། ཏིང་ངེ་འཛིན་སྒོམ་པའི་ཚེ་རྣབས་
སེམས་དང་ཡིད་མི་བདེ་བ་བྱུང་བ་ན་དེ་མ་ཐག་ཞི་བར་བྱས་ཏེ་སྒོམ་པར་བྱེད་
པའི་ཏིང་ངེ་འཛིན་ལ་བྱེད། བརྒྱད་པ་ནི། འབད་རྩོལ་དང་བཅས་པའི་སྒོ་ནས་
རང་གི་དམིགས་པ་ལ་ཇི་ལྟར་འདོད་འདོད་དུ་འཇོག་པའི་ཏིང་ངེ་འཛིན་ལ་་་་
བྱེད། དགུ་པ་ནི། ། འབད་མེད་ལྷུན་གྲུབ་ཏུ་རང་གི་དམིགས་པ་ལ་ཇི་ལྟར་
འདོད་འདོད་དུ་འཇོག་པའི་ཏིང་ངེ་འཛིན་ལ་བྱེད། འདི་ལ་འདོད་སེམས་རྩེ་
གཅིག་པའི་ཏིང་ངེ་འཛིན་ཞེས་ཀྱང་བྱ། འབད་མེད་ལྷུན་གྲུབ་ཏུ་རང་གི་
408

བསམ་གཟུགས་མཐའ་དཔྱོད།
དམིགས་པ་ལ་ཇི་ལྟར་འདོད་འདོད་དུ་མཉམ་པར་བཞག་པའི་ངང་ནས་ཤིན་་་་
སྦྱངས་ཀྱིས་ཟིན་པའི་བདེ་བ་ཐོབ་པ་ཞི་གནས་ཐོབ་པ་དང་། བསམ་གཏན་
དང་པོའི་ཉེར་བསྡོགས་ཐོབ་པ་དང་། སྒོམ་བྱུང་གི་བློ་ཐོབ་པ་དང་། གོང་སའི་
ཤེས་པ་ཐོབ་པ་རྣམས་དུས་མཉམ་ཞེས་བྱ་སྟེ། མདོ་སྡེ་རྒྱན་ལས། དམིགས་པ་
ལ་ནི་སེམས་གཏད་ནས། དེ་རྒྱུན་རྣམ་པར་གཡེང་མི་བྱ། །རྣམ་གཡེང་མྱུར་དུ་
རྟོགས་བྱས་ནས། ། དེ་ལ་སླར་ནི་བསླན་པར་བྱ། །བློ་ལྡན་གོང་ནས་གོང་དུ་
ཡང་། ། སེམས་ནི་ནང་དུ་བསྡུ་བར་བྱ། །དེ་ནས་ཡོན་ཏན་མཐོང་པའི་ཕྱིར། །
ཏིང་ངེ་འཛིན་ལ་སེམས་འདུལ་ལོ། །རྣམ་གཡེངས་ཉེས་པ་མཐོང་བའི་ཕྱིར། །
དེ་ལ་མི་དགའ་ཞི་བར་བྱ། །ཆགས་སེམས་ཡིད་མི་བདེ་ལ་སོགས། །ལངས་པ་དེ་
བཞིན་ཞི་བར་བྱ། །དེ་ནས་སྡོམ་བརྩོན་ཅན་གྱིས་ནི། །སེམས་ལ་མངོན་པར་
འདུ་བྱེད་བཅས། །རང་གི་ངང་གིས་འབྱུང་བ་ཐོབ། །དེ་གོམས་པ་ལས་འདུ་མི་
བྱེད། །དེ་ནས་དེ་ཡི་ལུས་དང་སེམས། །ཤིན་ཏུ་སྦྱངས་པ་ཆེ་ཐོབ་ནས། ། ཡིད་ལ་
བྱེད་དང་བཅོས་ཅེས་བྱ། །དེ་ཡི་དེ་ནི་སྤེལ་བྱས་ནས། །འཕེལ་བ་རིང་དུ་འགྲོ་
བ་ཡི། །དངོས་གཞིའི་གནས་པ་དེས་ཐོབ་བོ། །ཞེས་གསུངས་པའི་ཕྱིར། དེ་
ཡང་། དམིགས་པ་ལ་ནི་སེམས་གཏད་ནས། །ཞེས་པས། ནང་ཉིད་དུ་འཇོག་པ་
དེ་བསྟན། དེ་རྒྱུན་རྣམ་པར་གཡེང་མི་བྱ། ཞེས་པས། རྒྱུན་དུ་འཇོག་པ་དེ་
བསྟན། རྣམ་གཡེང་མྱུར་དུ་རྟོགས་བྱས་ནས། །དེ་ལ་སླར་ནི་བསླན་པར་བྱ། །
ཞེས་པས། བསླན་སྟེ་འཇོག་པ་དེ་བསྟན། བློ་ལྡན་གོང་ནས་གོང་དུ་ཡང་།
སེམས་ནི་ནང་དུ་བསྡུ་བར་བྱ་ཞེས་པས་ཉེ་བར་འཇོག་པ་དེ་བསྟན། དེ་ནས་
409

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཡོན་ཏན་མཐོང་བའི་ཕྱིར། །ཏིང་ངེ་འཛིན་ལ་སེམས་འདུལ་ལོ། ། ཞེས་པས། །
དུལ་བར་བྱེད་པ་དེ་བསྟན། རྣམ་གཡེང་ཉེས་པ་མཐོང་བའི་ཕྱིར། །དེ་ལ་མི་
དགའ་ཞི་བར་བྱ། །ཞེས་པས། ཞི་བར་བྱེད་པ་དེ་བསྟན། ཆགས་སེམས་ཡིད་མི་
བདེ་ལ་སོགས། །ཞེས་སོགས་རྐང་པ་གཉིས་ཀྱིས་ནི། །རྣམ་པར་ཞི་བར་བྱེད་པ་
དེ་བསྟན། དེ་ནས་སྡོམ་བརྩོན་ཅན་གྱིས་ནི། །ཞེས་སོགས་རྐང་པ་གསུམ་གྱིས་
ནི། །རྩེ་གཅིག་ཏུ་འཇོག་པ་དེ་བསྟན། །དེ་གོམས་པ་ལས་འདུ་མི་བྱེད། །ཅེས་
པས། མཉམ་པར་འཇོག་པ་དེ་བསྟན། དེ་ནས་དེ་ཡི་ལུས་དང་སེམས། ཞེས་
སོགས་རྐང་པ་གསུམ་གྱིས། ། ཞི་གནས་དང་བསམ་གཏན་དང་པོའི་ཉེར་
བསྡོགས་ཐོབ་པའི་མཚམས་དེ་བསྟན། དེ་ཡི་དེ་ནི་སྤེལ་བྱས་ནས། ཞེས་སོགས་
རྐང་པ་གཉིས་ཀྱིས། བསམ་གཏན་དང་པོའི་ཉེར་བསྡོགས་ལྷག་མ་རྣམས་
བསྟན་ཅིང་། དངོས་གཞིའི་གནས་པ་དེས་ཐོབ་བོ། །ཞེས་པས། བསམ་གཏན་
དང་པོའི་དངོས་གཞིའི་སྙོམས་འཇུག་བསྟན་པ་ཡིན་ནོ། །ཁོ་ན་རེ། ལྷག་མཐོང་
ཐོབ་པ་ལ་ཞི་གནས་ཐོབ་པ་སྔོན་དུ་འགྲོ་དགོས་ན། ཀུན་བཏུས་ལས། ལ་ལས་
ནི་ལྷག་མཐོང་ཐོབ་པ་ཡིན་གྱི་ཞི་གནས་ནི་མ་ཡིན་ཏེ། དེ་ལྷག་མཐོང་ལ་བརྟེན་
ནས་ཞི་གནས་ལ་བརྩོན་པར་བྱེད་དོ། །ཞེས་པ་དང་འགལ་ལོ་ཞེ་ན། སྐྱོན་མེད་
དེ། བདེན་བཞི་མངོན་སུམ་དུ་རྟོགས་པའི་བསམ་གཏན་དང་པོའི་ཉེར་
བསྡོགས་ཀྱིས་བསྡུས་པའི་ལྷག་མཐོང་ལ་བརྟེན་ནས་བདེན་བཞི་མངོན་སུམ་དུ་
རྟོགས་པའི་བསམ་གཏན་དང་པོའི་དངོས་གཞིའི་སྙོམས་འཇུག་གིས་བསྡུས་
པའི་ཞི་གནས་སྒྲུབ་དགོས་པ་ལུང་དེའི་དོན་ཡིན་པའི་ཕྱིར། དེ་སྐད་དུ་ཡང་
410

བསམ་གཟུགས་མཐའ་དཔྱོད། །
སའི་དངོས་གཞི་ལས། གཞན་ཡང་། སྡུག་བསྔལ་ནས་ལམ་གྱི་བར་དུ་ཡང་དག་
པ་ཇི་ལྟ་བ་བཞིན་དུ་རབ་ཏུ་ཤེས་ལ་བསམ་གཏན་དང་པོ་ལ་སོགས་པ་ནི་མ་་་་
ཐོབ་སྟེ། དེ་འདུག་མ་ཐག་ཏུ་སེམས་འཇོག་སྟེ། ཆོས་རབ་ཏུ་རྣམ་པར་འབྱེད་
པར་མི་བྱེད་དོ། །དེ་ལྷག་པའི་ཤེས་རབ་དེ་ཉིད་ལ་བརྟེན་ནས་ལྷག་པའི་སེམས་
ལ་སྦྱོར་བར་བྱེད་དོ། །ཞེས་གསུངས། འོ་ན། ཞི་གནས་ཀྱི་ངོ་བོ་དེ་གང་ཞེ་ན།
ཤིན་སྦྱངས་ཀྱིས་ཟིན་པའི་སྒོ་ནས་རང་གི་དམིགས་པ་ལ་འབད་མེད་ལྷུན་གྲུབ་་
ཏུ་འཇོག་པའི་ཏིང་ངེ་འཛིན། ཞི་གནས་ཀྱི་མཚན་ཉིད། ཅིའི་ཕྱིར་ཞི་གནས་
ཞེས་བྱ་ཞེ་ན། སེམས་ཕྱི་རོལ་གྱི་ཡུལ་ལ་འཕྲོ་བ་ཞི་ནས་ནང་དུ་དམིགས་པ་ལ་
རྩེ་གཅིག་ཏུ་གནས་པས་ན། དེ་ལྟར་བརྗོད་པའི་ཕྱིར། ཞི་གནས་ཀྱི་ངང་ནས་
རང་གི་དམིགས་པ་ལ་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱིས་ཟིན་་་་་
པའི་སྒོ་ནས་རང་ཡུལ་ལ་སོ་སོར་དཔྱོད་པར་བྱེད་པའི་ཤེས་རབ་དེ་ལྷག་མཐོང་་
གི་མཚན་ཉིད། ཅིའི་ཕྱིར་ལྷག་མཐོང་ཞེས་བྱ་ཞེ་ན། ལྷག་པ་དེ་དམིགས་པ་
ཁྱད་པར་དུ་མཐོང་བའི་རྒྱུ་མཚན་གྱིས་བརྗོད་པའི་ཕྱིར།
སྟེར་བསྡོགས་ཡིད་བྱེད་དྲུག་སོ་སོའི་ངོས་འཛིན་བཤད་པ།
ཉོན་མོངས་རྣམ་སྦྱོང་གི་བསམ་གཏན་དང་པོའི་ཉེར་བསྡོགས་ལ་དབྱེ་ན་་་་
བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་ཡིད་བྱེད་་་་
ནས། སྦྱོར་བ་མཐའི་ཡིད་བྱེད་ཀྱི་བར་དྲུག་ཡོད་དེ། དེ་སྐད་དུ་ཡང་། ཀུན་
བཏུས་ལས། ཡིད་ལ་བྱེད་པ་བདུན་གྱི་བསམ་གཏན་དང་པོ་ལ་སྙོམས་པར་
འཇུག་སྟེ། ཡིད་ལ་བྱེད་པ་བདུན་གང་ཞེ་ན། མཚན་ཉིད་རབ་ཏུ་རིག་པའི་
411

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཡིད་ལ་བྱེད་པ་དང་། མོས་པ་ལས་བྱུང་བ་དང་། རབ་ཏུ་དབེན་པ་དང་།།
དགའ་བ་བསྡུས་པ་དང་། དཔྱོད་པ་དང་། སྦྱོར་བ་མཐའ་དང་། སྦྱོར་བ་
མཐའི་འབྲས་བུ་ཡིད་ལ་བྱེད་པའོ། །ཞེས་གསུངས། བསམ་གཏན་དང་པོའི་
སྦྱོར་བ་མཐའི་འབྲས་བུ་ཡིད་བྱེད་དང་ཉེ ར་བསྡོགས་ཀྱི་གཞི་མཐུན་ཡོད་
དམ་ཞེ་ན། མཛོད་པའི་ལུགས་ལ་ཡོད་དེ། བསམ་གཏན་དང་པོའི་སྦྱོར་བ་
མཐའི་འབྲས་བུ་ཡིད་བྱེད་དེ་ལ་ཉེར་བསྡོགས་དང་དངོས་གཞིའི་ཚོར་བ་་་་་་
གཉིས་སུ་ཡོད་པའི་ཕྱིར་ཏེ། ཉན་ཐོས་དབང་བརྟུལ་གྱི་རྒྱུད་ཀྱི་བསམ་གཏན་
དང་པོའི་སྦྱོར་བ་མཐའི་འབྲས་བུ་ཡིད་བྱེད་བསམ་གཏན་དང་པོའི་ཉེར་་་་་་
བསྡོགས་དང་། ཉན་ཐོས་དབང་རྣོན་གྱི་རྒྱུད་ཀྱི་དེ་དེའི་དངོས་གཞིའི་སྙོམས་
འཇུག་ཡིན་པའི་ཕྱིར། བསམ་གཏན་དང་པོའི་ཉེར་བསྡོགས་དང་དངོས་
གཞིའི་ཚོར་བ་ས་མི་མཚུངས་པས། ཉན་ཐོས་དབང་རྟུལ་གྱི་རྒྱུད་ཀྱི་དེ་བསམ་
གཏན་དང་པོའི་དངོས་གཞིའི་ངོ་བོར་བསྐྱེད་མི་ནུས། ཉན་ཐོས་དབང་རྣོན་གྱི་
དེ་དེ་ལྟར་བསྐྱེད་ནུས་པའི་ཕྱིར། བསམ་གཏན་བཞི་པའི་ཉེར་བསྡོགས་དང་
སྦྱོར་བ་མཐའི་འབྲས་བུ་ཡིད་བྱེད་ཀྱི་གཞི་མཐུན་མེད་དེ། བསམ་གཏན་བཞི་
པའི་ཉེར་བསྡོགས་དང་དངོས་གཞི་ས་མཚུངས་པས། ཉན་ཐོས་དབང་རྟུལ་གྱི་
བསམ་གཏན་བཞི་བའི་སྦྱོར་པ་མཐའི་འབྲས་བུ་ཡིད་བྱེད་དེ་བསམ་གཏན་་་་་་
བཞི་བའི་དངོས་གཞིའི་སྙོམས་འཇུག་གི་ངོ་བོར་སྐྱེད་ནུས་པའི་ཕྱིར་ཏེ། མཛོད་
ལས། ས་གསུམ་རྒྱལ་ལ་བསམ་གཏན་ནམ། ཉེར་བསྡོགས་ལས་མཐའི་རྣམ་
གྲོལ་ལམ། །གོང་མའི་ཉེར་བསྡོགས་ལས་མིན་འཕགས། །བརྒྱད་ཀྱི་རང་གོང་ས་
412

བསམ་གཟུགས་མཐའ་དཔྱོད།
ལས་རྒྱལ། །ཞེས་གསུངས་པའི་ཕྱིར། རང་ལུགས་ནི། བསམ་གཏན་དང་པོའི་
ཉེར་བསྡོགས་དང་སྦྱོར་བ་མཐའི་འབྲས་བུ་ཡིད་བྱེད་ཀྱི་གཞི་མཐུན་མེད་དེ།
དེའི་སྦྱོར་བ་མཐའི་འབྲས་བུའི་ཡིད་བྱེད་ཡིན་ན། དེའི་དངོས་གཞིའི་སྙོམས་
འཇུག་ཡིན་དགོས་པའི་ཕྱིར། དེ་ཡིན་ན་བསམ་གཏན་དང་པོའི་དངོས་གཞིའི་
སྙོམས་འཇུག་ཡིན་དགོས་ཀྱང་། བསམ་གཏན་དང་པོའི་དངོས་གཞིའི་སྙོམས་
འཇུག་ཡིན་ན། དེ་ཡིན་མི་དགོས་ཏེ། ཕྲ་བ་ཆོས་ཉིད་ཀྱི་སྟོབས་ཀྱིས་ཐོབ་པའི་
བསམ་གཏན་དང་པོའི་དངོས་གཞིའི་སྙོམས་འཇུག་དང་། སྤང་བྱ་ཅིག་ཅར་
བའི་ཉན་ཐོས་དགྲ་བཅོམ་པའི་རྒྱུད་ཀྱི་བསམ་གཏན་དང་པོའི་དངོས་གཞིའི་་་
སྙོམས་འཇུག་རྣམས་བསམ་གཏན་དང་པོའི་སྦྱོར་བ་མཐའི་འབྲས་བུ་ཡིད་བྱེད་
མ་ཡིན་པའི་ཕྱིར་ཏེ། དེ་ཡིན་ན་རང་གི་ཉེར་ལེན་དུ་གྱུར་པའི་བསམ་གཏན་
དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ལས་བྱུང་བས་ཁྱབ་པའི་ཕྱིར།
སོ་སོའི་རང་བཞིན་ནི། བསམ་གཏན་དང་པོའི་ཉེར་བསྡོགས་ཡིད་ལ་བྱེད་པའི་
ལས་དང་པོ་བ་ནི་སེམས་གནས་པའི་ཐབས་དགུ་ལ་བརྟེན་ནས་རང་གི་་་་༌་
དམིགས་པ་ལ་ཇི་ལྟར་འདོད་འདོད་དུ་འཇོག་པའི་ཞི་གནས་རྐྱང་པ་རྒྱུན་་་་་་་
ཆགས་པ་ཅིག་ལ་བྱེད། ཞི་གནས་དེའི་ངང་ནས་འདོད་པ་ལ་རགས་པ་དང་།།
བསམ་གཏན་དང་པོ་ལ་ཞི་བའི་མཚན་ཉིད་དུ་ཐོས་བསམ་གྱིས་དཔྱོད་བར་་་་
བྱེད་ཅིང་། དེ་ལྟར་དཔྱད་སྟོབས་ཀྱིས་དྲངས་པའི་ལུས་སེམས་ཤིན་སྦྱངས་ཀྱི་
བདེ་བས་མ་ཟིན་པའི་ལྷག་མཐོང་རྗེས་མཐུན་པ་གཅིག་ལ་བསམ་གཏན་དང་་་
པོའི་ཉེར་བསྡོགས་མཚན་ཉིད་སོ་སོར་རིག་པ་ཡིད་བྱེད་དུ་འཇོག དེ་ལྟ་བུའི་
413

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མཚན་ཉིད་སོ་སོར་རིག་པ་ཡིད་བྱེད་དེ་གོམས་པར་བྱས་པ་ལ་བརྟེན་ནས།
འདོད་པ་ལ་རགས་པ་དང། བསམ་གཏན་དང་པོ་ལ་ཞི་བའི་རྣམ་པར་སོ་སོར་
རྟོག་པའི་ཤེས་རབ་ཀྱིས་དཔྱོད་པར་བྱེད་ཅིང་། དེ་ལྟར་དཔྱད་སྟོབས་ཀྱིས་
དྲངས་པའི་ལུས་སེམས་ཤིན་སྦྱངས་ཀྱི་བདེ་བས་ཟིན་པ་ན་བསམ་གཏན་དང་
པོའི་ཉེར་བསྡོགས་མོས་པ་ཡིད་བྱེད་ཐོབ་པ་དང་། གང་ཟག་དེས་ལྷག་མཐོང་
ཐོབ་པ་ཞི་ལྷག་ཟུང་འབྲེལ་ཐོབ་པ། འདོད་པ་ལ་རགས་པ་དང་། བསམ་
གཏན་དང་པོ་ལ་ཞི་བའི་རྣམ་པར་སོ་སོར་རྟོག་པའི་ཤེས་རབ་ཀྱིས་དཔྱོད་པར་་
བྱེད་པའི་སྒོམ་བྱུང་གི་བློ་ཐོབ་པ་རྣམས་དུས་མཉམ། དེ་ལྟ་བུའི་ཞི་ལྷག་ཟུང་
འབྲེལ་གྱི་ཏིང་ངེ་འཛིན་གོམས་པར་བྱས་པ་ལ་བརྟེན་ནས། འཇིག་རྟེན་པའི་
སྒོམ་སྤང་དུ་གྱུར་པའི་འདོད་ཉོན་ཆེན་པོའི་ཆེན་པོའི་དངོས་གཉེན་བྱེད་པའི་་
ནུས་པ་ཐོབ་པ་ན། བསམ་གཏན་དང་པོའི་ཉེར་བསྡོགས་རབ་ཏུ་དབེན་པ་
ཡིད་བྱེད་ཐོབ་པར་འཇོག དེ་ལ་དྲུག་ཡོད་དེ། འཇིག་རྟེན་པའི་སྒོམ་སྤང་དུ་
གྱུར་པའི་འདོད་ཉོན་ཆེན་པོ་སྐོར་གསུམ་གྱི་རིམ་པ་བཞིན་དུ་དངོས་གཉེན་་་་་
བྱེད་བའི་འཇིག་རྟེན་པའི་བར་ཆད་མེད་ལམ་ཆུང་ངུ་སྐོར་གསུམ་དང་། དེ་
གསུམ་རིམ་བཞིན་དུ་སྤངས་པའི་འཇིག་རྟེན་པའི་སྒོམ་ལམ་རྣམ་གྲོལ་ལམ་་་་་༌་
ཆུང་ངུ་སྐོར་གསུམ་ཏེ་དྲུག་ཡོད་པའི་ཕྱིར། དེའི་རྗེས་སུ་འཇིག་རྟེན་པའི་སྒོམ་
སྤང་དུ་གྱུར་པའི་འདོད་ཉོན་འབྲིང་གི་ཆེན་པོའི་དངོས་གཉེན་བྱེད་ནུས་པའི་་་
ནུས་པ་ཐོབ་པ་ན། བསམ་གཏན་དང་པོའི་ཉེར་བསྡོགས་དགའ་བ་སྡུད་པའི་
ཡིད་བྱེད་འཐོབ་པར་འཇོག དེ་ལ་དྲུག་ཡོད་དེ། འཇིག་རྟེན་པའི་སྒོམ་སྤང་དུ་
414

བསམ་གཟུགས་མཐའ་དཔྱོད །།
གྱུར་པའི་འདོད་ཉོན་འབྲིང་སྐོར་གསུམ་གྱིས་རིམས་བཞིན་དུ་དངོས་གཉེན་་་་་
བྱེད་པའི་འཇིག་རྟེན་པའི་སྒོམ་ལམ་བར་ཆད་མེད་ལམ་འབྲིང་སྐོར་གསུམ་་་་་
དང་། དེ་གསུམ་རིམ་བཞིན་དུ་སྤུངས་པའི་འཇིག་རྟེན་པའི་སྒོམ་ལམ་རྣམ་
གྲོལ་ལམ་འབྲིང་སྐོར་གསུམ་ཏེ་དྲུག་ཡོད་པའི་ཕྱིར། དེ་ལྟར་འཇིག་རྟེན་པའི་
སྒོམ་སྤངས་སུ་གྱུར་པའི་འདོད་ཉོན་དྲུག་པ་སྤངས་པ་ནས། འདོད་ཉོན་སྤངས་
སམ་སྙམ་པ་འབྱུང་བས་ཉོན་མོངས་སྐྱེ་སླ་བའི་མཚན་མ་ཡིད་ལ་བྱས་ཏེ། །
འདོད་ཉོན་སྤངས་སམ་མ་སྤངས་སྙམ་དུ་དཔྱོད་པར་བྱེད་པའི་ཡིད་བྱེད་ཅིག་
ལ་བསམ་གཏན་དང་པོའི་ཉེར་བསྡོགས་དཔྱོད་པ་དེ་ཉིད་འཇོག དེ་ལྟར་
དཔྱད་པས་འདོད་ཉོན་ཆུང་ངུ་སྐོར་གསུམ་མ་སྤངས་པར་མཐོང་ནས་འཇིག་
རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆུང་ངུའི་ཆེན་པོའི་དངོས་གཉེན་
བྱེད་པའི་ནུས་པ་ཐོབ་པ་ན། ། བསམ་གཏན་དང་པོའི་ཉེར་བསྡོགས་སྦྱོར་བ་
མཐའི་ཡིད་བྱེད་ཐོབ་པར་འཇོག དེ་ལ་ལྔ་ཡོད་དེ་འཇིག་རྟེན་པའི་སྒོམ་སྤང་
དུ་གྱུར་པའི་འདོད་ཉོན་ཆུང་ངུ་སྐོར་གསུམ་གྱི་རིམས་བཞིན་དུ་དངོས་གཉེན་
བྱེད་པའི་འཇིག་རྟེན་པའི་སྒོམ་ལམ་བར་ཆད་མེད་ལམ་ཆེན་པོ་སྐོར་གསུམ་་་་་
དང་། འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆུང་ངུའི་ཆེན་པོ་
དང་ཆུང་ངུའི་འབྲིང་གཉིས་རིམ་པ་བཞིན་དུ་སྤངས་པའི་འཇིག་རྟེན་པའི་་་་་
སྒོམ་ལམ་རྣམ་གྲོལ་ལམཆེན་པོའི་ཆུང་ངུ་དེའི་འབྲིང་གཉིས་ཏེ་ལྔ་ཡོད་པའི་་་་་
ཕྱིར། བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་དུ་གྱུར་
པའི་འཇིག་རྟེན་པའི་སྒོམ་ལམ་རྣམ་གྲོལ་ལམ་ཆེན་པོའི་ཆེན་པོ་མེད་དེ།
415

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བསམ་གཏན་དང་པོའི་ཉེར་བསྡོགས་སྦྱོར་བ་མཐའི་ཡིད་བྱེད་ལ་བརྟེན་ནས་་་་་
འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆུང་ངུའི་ཆུང་དུ་སྤངས་བ་་
ན། བསམ་གཏན་དང་པོའི་སྦྱོར་བ་མཐའི་འབྲས་བུ་ཡིད་བྱེད་ཐོབ་པའི་ཕྱིར། །
དེ་ལྟར་ཡང་ཉན་ས་ལས། དེ་ལ་མཚན་ཉིད་སོ་སོར་རིག་པའི་ཡིད་ལ་བྱེད་པས་
ནི་སྤང་བར་བྱ་བ་གང་ཡིན་པ་ཡང་ཡོངས་སུ་ཤེས་པར་བྱེད་ཐོབ་པར་བྱ་བ་་་་
གང་ཡིན་པ་དེ་ཡང་ཡོངས་སུ་ངེས་པར་བྱེད་ཅིང་སྤང་པར་བྱ་བ་སྤངས་་་་་་་
དང༌། ཐོབ་པར་བྱ་བ་ཐོབ་པར་བྱ་བའི་ཕྱིར་སེམས་གཏད་པར་ཡང་བྱེད་དོ། །
མོས་པ་ལས་བྱུང་བས་ཡིད་ལ་བྱེད་པས་ནི་སྤང་བར་བྱ་བ་དང་ཐོབ་པར་བྱ་་་་
བའི་ཕྱིར་ཡང་དག་པར་བརྩོན་པར་སྦྱོར་བར་བྱེད་དོ། །རབ་ཏུ་དབེན་པ་ཡིད་
ལ་བྱེད་པས་ནི་ཉོན་མོངས་ཆེན་པོ་སྤོང་བར་བྱེད་དོ། །དགའ་བ་བསྡུད་པ་ཡིད་
ལ་བྱེད་པས་ནི་ཉོན་མོངས་པའི་རྣམ་པ་འབྲིང་སྤོང་བར་བྱེད་དོ། །དཔྱོད་པ་
ཡིད་ལ་བྱེད་པས་ནི། མངོན་པའི་ང་རྒྱལ་མེད་པ་ལ་སེམས་འཇོག་པར་བྱེད་དོ།།
སྦྱོར་བ་མཐར་ཐུག་པའི་ཡིད་ལ་བྱེད་པས་ནི་ཉོན་མོངས་པའི་རྣམ་པ་ཆུང་ངུ་་་་
སྤོང་བར་བྱེད་དོ། ། སྦྱོར་བ་མཐར་ཐུག་པའི་འབྲས་བུ་ཡིད་ལ་བྱེད་པས་ནི་རྣམ་
པ་དེ་དག་བསྒོམ་པའི་འབྲས་བུ་ཉམས་སུ་མྱོང་བར་བྱེད་དོ། །ཞེས་གསུངས་
པའི་ཕྱིར། སྔར་བཤད་པའི་ཡིད་བྱེད་དྲུག་པོ་དེ་འཇིག་རྟེན་པའི་ལམ་རྣམ་པ་
བཞིར་འདུ་བ་ཡིན་ཏེ། ཡིད་བྱེད་དང་པོ་གཉིས་འཇིག་རྟེན་པའི་སྦྱོར་བའི་
ལམ་དང་། རབ་ཏུ་དབེན་པ་ཡིད་བྱེད་དང་སྦྱོར་བ་མཐའི་ཡིད་བྱེད་གཉིས་
བར་ཆད་མེད་ལམ་དང་། དཔྱོད་པ་ཡིད་བྱེད་ཁྱད་པར་ཅན་གྱི་ལམ་དང་།
416

བསམ་གཟུགས་མཐའ་དཔྱོད །
དགའ་བ་བསྡུད་པའི་ཡིད་བྱེད་འཇིག་རྟེན་པའི་ལམ་རྣམ་པ་བཞི་ཆར་གྱི་་་་་
བསྡུས་པའི་ཕྱིར། དེ་ལྟར་ཡང་བསྡུ་བ་ལས། མཚན་ཉིད་སོ་སོར་རིག་པ་དང་
མོས་ཡིད་ལ་བྱེད་པ་ནི་སྦྱོར་བའི་ལམ་གྱིས་བསྡུས་པ་ཡིན་ནོ། །རབ་ཏུ་དབེན་པ་
དང་སྦྱོར་བ་མཐར་ཐུག་པ་གཉིས་ནི་བར་ཆད་མེད་ལམ་གྱིས་བསྡུས་པ་ཡིན་ནོ།།
དགའ་བ་སྡུད་པ་ནི་ལམ་རྣམ་པ་བཞི་ཆར་གྱིས་བསྡུས་པ་ཡིན་ནོ། །དཔྱོད་པ་
ཡིད་ལ་བྱེད་པ་ནི་ཁྱད་པར་གྱི་ལམ་གྱིས་བསྡུས་པ་ཁོ་ན་ཡིན་ནོ། །ཞེས་གསུངས་
པའི་ཕྱིར། ཉེར་བསྡོགས་ལྷག་མ་རྣམས་ཀྱང་དེ་དང་མཚུངས་པར་བསྟན་པ་ནི།
དེ་བཞིན་དུ་བསམ་གཏན་གཉིས་པ་ནས་སྲིད་རྩེའི་བར་ལ་ཡང་ཡིད་བྱེད་དྲུག་་་
དྲུག་ཏུ་ཤེས་པར་བྱ་སྟེ། ཀུན་བཏུས་ལས། བསམ་གཏན་དང་པོ་ལ་ཇི་ལྟ་བར་
འདུ་ཤེས་མེད་མིན་གྱི་སྐྱེ་མཆེན་ཀྱི་བར་ལ་ཡང་དེ་བཞིན་ནོ། །ཞེས་གསུངས་
པའི་ཕྱིར། བསམ་གཏན་གཉིས་པ་ལྟ་བུ་ལ་མཚོན་ན། བསམ་གཏན་དང་པོ་ལ་
རགས་པ་དང་། གཉིས་པ་ལ་ཞི་བའི་མཚན་ཉིད་དུ་བལྟས་ནས་སྒོམ་བར་བྱེད་
པའི་བསམ་གཏན་གཉིས་པའི་ཉེར་བསྡོགས་ཞི་གནས་འབའ་ཞིག་པ་དེ་་་་་་
བསམ་གཏན་གཉིས་པའི་ཉེར་བསྡོགས་ཡིད་ལ་བྱེད་པའི་ལས་དང་པོར་་་་་་་་
འཇོག བསམ་གཏན་དང་པོ་ལ་རགས་པ་དང་། གཉིས་པ་ལ་ཞི་བའི་མཚན་
ཉིད་དུ་སོ་སོར་དཔྱོད་པར་བྱེད་ཅིང་དེ་ལྟར་དཔྱད་སྟོབས་ཀྱིས་དྲངས་པའི་་་་་
ལུས་སེམས་ཤིན་སྦྱངས་ཀྱི་བདེ་བས་མ་ཟིན་པའི་ཡིད་བྱེད་ཅིག་ལ་བསམ་་་་་་་
གཏན་གཉིས་པའི་ཉེར་བསྡོགས་མཚན་ཉིད་སོ་སོར་རིག་པ་ཡིད་བྱེད་དུ་་་་་་
འཇོག དེ་ལྟར་དཔྱད་ཅིང་དཔྱད་སྟོབས་ཀྱིས་དྲངས་པའི་ལུས་སེམས་ཤིན་
417

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སྦྱངས་ཀྱི་བདེ་བས་ཟིན་པ་ན་དེའི་ཉེར་བསྡོགས་མོས་པ་ཡིད་བྱེད་ཐོབ་པར་་་་་
འཇོག ། དེ་ལྟ་བུ་གཅིག་གོམས་པར་བྱས་པ་ལས་འཇིག་རྟེན་པའི་སྒོམ་སྤང་དུ་
གྱུར་པའི་བསམ་གཏན་དང་པོའི་ཉོན་མོངས་ཆེན་པོའི་ཆེན་པོའི་དངོས་གཉེན་
བྱེད་པའི་ནུས་པ་ཐོབ་པ་ན་དེའི་ཉེར་བསྡོགས་རབ་ཏུ་དབེན་པ་ཡིད་བྱེད་དེ་་་
ཐོབ་པར་འཇོག དེ་ལ་དྲུག་ཡོད་དེ། དེས་གཞན་ལྷག་མ་རྣམས་ལ་ཡང་ཤེས་
པར་བྱའོ། ། ཁོ་ན་དག་པ་དང་འགལ་བ་དུ་བ་ག་ནས་ཕྱི
བསམ་གཏན་དང་གཟུགས་མེད་དངོས་གཞིའི་
ངོ་བོ་བཤད་པ། ཀྱང་
གཉིས་པ་ངོ་བོ་ལ་དཔྱད་པ་ལ། ཁ་ཅིག བསམ་གཏན་གྱི་དངོས་གཞིའི་
སས་བསྡུས་ཀྱི་སྙོམས་འཇུག་དེ། བསམ་གཏན་གྱི་དངོས་གཞི་སྙོམས་འཇུག་གི་
མཚན་ཉིད། གཟུགས་མེད་ལ་རིགས་འགྲེ་ཟེར་ན། རེ་ཞིག འདུ་ཤེས་མེད་
པའི་སྙོམས་འཇུག་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། མ་
གྲུབ་ན། དེར་ཐལ། བསམ་གཏན་གྱི་དངོས་གཞིའི་སས་བསྡུས་པ་གང་ཞིག་
སྙོམས་འཇུག་ཡིན་པའི་ཕྱིར། དང་པོ་དེར་ཐལ། དེ་བསམ་གཏན་གྱི་སས་
བསྡུས་ཡིན་པའི་ཕྱིར་ཏེ། དེ་བསམ་གཏན་བཞི་པའི་སས་བསྡུས་ཡིན་པའི་ཕྱིར།
མཛོད་ལས། དེ་བཞིན་འདུ་ཤེས་མེད་སྙོམས་འཇུག །བསམ་གཏན་མཐའ་
མར་འབྱུང་འདོད་པས། །ཞེས་གསུངས་པའི་ཕྱིར། གཉིས་པ་དེར་ཐལ། ཆོས་
ཅན་དེའི་ཕྱིར། རྩ་བར་འདོད་མི་ནུས་ཏེ། ཆོས་ཅན་དེའི་ཕྱིར། གཉིས་པ་ལ། །
འགོག་པའི་སྙོམས་འཇུག་ཆོས་ཅན། གཟུགས་མེད་ཀྱི་དངོས་གཞིའི་སྙོམས་
418

བསམ་གཟུགས་མཐའ་དཔྱོད །
འཇུག་ཡིན་པར་ཐལ། གཟུགས་མེད་ཀྱི་དངོས་གཞིའི་སས་བསྡུས་པ་གང་
ཞིག སྙོམས་འཇུག་ཡིན་པའི་ཕྱིར། དང་པོ་དེར་ཐལ། དེ་གཟུགས་མེད་ཀྱི་
སས་བསྡུས་པ་ཡིན་པའི་ཕྱིར་ཏེ། དེ་སྲིད་རྩེའི་སས་བསྡུས་པ་ཡིན་པའི་ཕྱིར་ཏེ།
མཛོད་ལས། འདི་གནས་དོན་དུ་སྲིད་རྩེར་སྐྱེ །ཞེས་གསུངས་པའི་ཕྱིར།།
གཉིས་པ་དེར་ཐལ། མཐར་གྱིས་གནས་པའི་སྙོམས་འཇུག་ཡིན་པའི་ཕྱིར། དེ་
དེར་ཐལ། མཐར་གྱིས་གནས་པའི་སྙོམས་འཇུག་དགུ་ཡོད་པའི་ཕྱིར། ཁ་ཅིག་
གིས། ཡན་ལག་གི་སྒོ་ནས་རང་གི་འོག་ས་ལས་འདས་པའི་དགེ་སེམས་རྩེ་
གཅིག་པ་མཚུངས་ལྡན་དང་བཅས་པ་དེ་བསམ་གཏན་གྱི་སྙོམས་འཇུག་གི་་་་༌་
མཚན་ཉིད་ཟེར་ན། བསམ་གཏན་གྱི་ཉེར་བསྡོགས་ཆོས་ཅན། མཚན་ཉིད་
དེར་ཐལ། མཚོན་བྱ་དེའི་ཕྱིར། དེར་ཐལ། བསམ་གཏན་གྱི་ཉེར་བསྡོགས་
ཡིན་པའི་ཕྱིར། འདོད་མི་ནུས་ཏེ། ཆོས་ཅན་དེའི་ཕྱིར། ཁ་ཅིག་གིས། ཡན་
ལག་གི་སྒོ་ནས་རང་གི་འོག་ས་ལས་འདའ་བར་བྱེད་པའི་དགེ་སེམས་རྩེ་གཅིག་
པ་མཚུངས་ལྡན་དང་བཅས་པ་དེ། བསམ་གཏན་གྱི་སྙོམས་འཇུག་གི་མཚན་
ཉིད་ཟེར་ན། བསམ་གཏན་དང་པོའི་དངོས་གཞིའི་སྙོམས་འཇུག་ཆོས་ཅན།།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། ཆོས་ཅན་དེའི་
ཕྱིར། ཁ་ཅིག་གིས། ཡན་ལག་གི་སྒོ་ནས་རང་གི་འོག་ས་ལས་འདས་པའི་དགེ་
སེམས་རྩེ་གཅིག་པ་མཚུངས་ལྡན་དང་བཅས་པ་དེ། རྒྱུ་སྙོམས་འཇུག་གི་བསམ་
གཏན་གྱི་དངོས་གཞིའི་སྙོམས་འཇུག་གི་མཚན་ཉིད་ཟེར་ན། བྱང་སེམས་
འཕགས་པའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་ཆོས་་
419

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཅན། མཚོན་བྱ་དེར་ཐར། མཚན་ཉིད་དེའི་ཕྱིར། ཆོས་ཅན་དེའི་ཕྱིར། འདོད་
ན། སྡུག་བསྔལ་བདེན་པ་ཡིན་པར་ཐལ་ལོ། །འདོད་མི་ནུས་ཏེ། ཆོས་ཅན་དེའི་
ཕྱིར། ཁ་ཅིག་གིས། རང་གི་འཕང་བྱར་གྱུར་པའི་འབྲས་བུ་སྐྱེ་བའི་བསམ་
གཏན་འཕེན་བྱེད་དུ་གྱུར་པའི་བསམ་གཏན་གྱི་སྙོམས་འཇུག་དག་པ་བར་་་་་
དམིགས་པ་དེ། རྒྱུ་སྙོམས་འཇུག་གི་བསམ་གཏན་གྱི་མཚན་ཉིད། དབྱེ་ན་དེའི་
ཉེར་བསྡོགས་དང་དངོས་གཞིའི་སྙོམས་འཇུག་གཉིས་ཡོད། ཚེ་རབས་གཞན་
དུ་རྒྱུ་སྙོམས་འཇུག་གི་བསམ་གཏན་བསྒོམས་པ་ལ་བརྟེན་ནས་ཐོབ་པའི་སྐྱེས་་
སྟོབས་ཀྱི་ཆོས། འབྲས་བུ་སྐྱེ་བའི་བསམ་གཏན་གྱི་མཚན་ཉིད། དབྱེ་ན་ཚེ་
རབས་གཞན་དུ་རྒྱུ་སྙོམས་འཇུག་གི་བསམ་གཏན་བསྒོམ་པའི་རྒྱུ་མཐུན་གྱི་་་་་
འབྲས་བུ། རྣམ་སྨིན་གྱི་འབྲས་བུ། བདག་པོའི་འབྲས་བུ་དང་གསུམ་ཡོད།
དང་པོ་ནི། སྡུག་བསྔལ་གྱི་བདེན་པར་གྱུར་པའི་གཟུགས་ཁམས་པའི་གང་ཟག་
ལྟ་བུ། གཉིས་པ་ནི། གཟུགས་ཁམས་པའི་གང་ཟག་གི་རྒྱུད་ཀྱི་རྣམ་སྨིན་གྱི་ངོ་
བོར་གྱུར་པའི་ཕུང་པོ་ལྔ་ལྟ་བུ། གསུམ་པ་ནི། གཟུགས་ཁམས་པའི་གཞལ་ཡས་
ཁང་ལྟ་བུ། སྡུག་བསྔལ་བདེན་པར་གྱུར་པའི་གཟུགས་ཁམས་པའི་གང་ཟག་དེ་
འབྲས་བུ་སྐྱེ་བའི་བསམ་གཏན་ཡིན་གྱི། གཟུགས་ཁམས་པའི་གང་ཟག་ཡིན་ན་
འབྲས་བུ་སྐྱེ་བའི་བསམ་གཏན་ཡིན་པས་མ་ཁྱབ་སྟེ། འབྲས་བུ་སྐྱེ་བའི་བསམ་
གཏན་དུ་གྱུར་པའི་གང་ཟག་ཡིན་ན་ལས་ཉོན་གྱིས་འཁོར་བར་སྐྱེ་བ་ལེན་པས་
ཁྱབ་པའི་ཕྱིར། ཞེས་ཟེར། རྒྱུ་སྙོམས་འཇུག་གི་བསམ་གཏན་དང་འབྲས་བུ་སྐྱེ་
བའི་བསམ་གཏན་འགལ་ལམ་མི་འགལ་ཞེ་ན། ཁ་ཅིག འགལ་ཏེ། དང་པོ་
420

བསམ་གཟུགས་མཐའ་དཔྱོད།
ཡིན་ན་རང་གི་འོག་སའི་རྟེན་ཅན་ཡིན་པས་ཁྱབ། གཉིས་པ་དེ་ཡིན་ན་རང་
སའི་རྟེན་ཅན་ཡིན་པས་ཁྱབ་པའི་ཕྱིར། ཟེར་ན། ཁ་ཅིག དང་པོ་འཐད་ཀྱང་
ཕྱི་མ་མི་འཐད་དེ། བསྐལ་པ་འཇིག་པའི་ཚེ་ཆོས་ཉིད་ཀྱི་སྟོབས་ཀྱིས་ཐོབ་པའི་
འདོད་ཁམས་པའི་གང་ཟག་གི་རྒྱུད་ཀྱི་བསམ་གཏན་དང་པོའི་དངོས་གཞིའི་ས་
སྙོམས་འཇུག་དེ་འབྲས་བུ་སྐྱེ་བའི་བསམ་གཏན་ཡིན་པའི་ཕྱིར། ཞེས་ཟེར་བ་
དང་། ཁ་ཅིག དེ་གཉིས་འགལ་ཏེ། དང་པོ་ཡིན་ན་སྦྱོར་བྱུང་ཡིན་དགོས། ཕྱི་
མ་ཡིན་ན་སྐྱེས་ཐོབ་ཡིན་དགོས་པའི་ཕྱིར། ཟེར་ན། དེ་ཡང་མི་འཐད་དེ། དང་
པོ་ལ་བསྐལ་པ་འཇིག་པའི་ཚེ་ཆོས་ཉིད་ཀྱི་སྟོབས་ཀྱིས་ཐོབ་པའི་འདོད་ཁམས་་
པའི་གང་ཟག་གི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་་་
གིས་མ་ཁྱབ་པའི་ཕྱིར། ཞེས་བཀག་ནས། དེས་ན་དེ་གཉིས་མི་འགལ་ཏེ།
བསྐལ་པ་འཇིག་པའི་ཚེ་ཆོས་ཉིད་ཀྱི་སྟོབས་ཀྱིས་ཐོབ་པའི་ཞི་གནས་སོགས་དེ་་
གཉིས་ཀ་ཡིན་པའི་ཕྱིར། ཞེས་ཟེར་བ་རྣམས་མི་འཐད་དེ། བསམ་གཏན་དང་
པོའི་སྐྱེ་བ་འགྲུབ་བྱེད་ཀྱི་ལས་སུ་གྱུར་པའི་བསམ་གཏན་དང་པོའི་སྙོམས་་་་་་
འཇུག་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། དེ་
བསམ་གཏན་དང་པོའི་སྐྱེ་བ་འགྲུབ་བྱེད་ཀྱི་ལས་ཡིན་པའི་ཕྱིར། གཞན་ཡང་།།
དེ་ཆོས་ཅན། དེའི་ཉེར་བསྡོགས་ཡིན་པར་ཐལ། དེའི་སྐྱེ་བ་འཕེན་བྱེད་ཀྱི་ལས་
ཡིན་པའི་ཕྱིར། རྟགས་ཁས། འདོད་མི་ནུས་ཏེ། དེའི་དངོས་གཞིའི་སྙོམས་
འཇུག་ཡིན་པའི་ཕྱིར། གཞན་ཡང་། སྡུག་བདེན་དུ་གྱུར་པའི་གཟུགས་ཁམས་
པའི་གང་ཟག་ཡིན་ན་འབྲས་བུ་སྐྱེ་བའི་བསམ་གཏན་ཡིན་པས་ཁྱབ་པར་ཐལ།
421

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཁྱོད་ཀྱི་དམ་བཅའ་དེའིཁྱད་པར་འཐད་པའི་ཕྱིར། འདོད་ན། གཟུགས་སུ་
ཉེར་འགྲོའི་ཕྱིར་མི་འོང་སྐྱེ་འདའ་བ་དང་རྒྱུད་གཅིག་ཏུ་གྱུར་པའི་གཟུགས་ཀྱི་ས
སྐྱེ་སྲིད་ལ་གནས་པའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར། དེ་ལས་
ཉོན་གྱི་གཞན་དབང་དུ་གྱུར་པའི་གང་ཟག་གང་ཞིག་ སྡུག་བདེན་དང་
གཟུགས་ཁམས་པའི་གང་ཟག་གི་གཞི་མཐུན་ཡིན་པའི་ཕྱིར། རྩ་བར་འདོད་ན།
དེ་ཆོས་ཅན། ལས་ཉོན་གྱིས་འཁོར་བར་སྐྱེ་བ་ལེན་པར་ཐལ། འདོད་པའི་ཕྱིར།
ཁྱབ་པ་ཁས། འདོད་མི་ནུས་ཏེ། ཚེ་དེ་ལ་མྱང་འདས་མངོན་དུ་བྱེད་ངེས་ཡིན་
པའི་ཕྱིར། གཞན་ཡང་བསྐལ་པ་འཇིག་པའི་ཚེ་ཆོས་ཉིད་ཀྱི་སྟོབས་ཀྱིས་ཐོབ་
པའི་འདོད་ཁམས་པའི་གང་ཟག་གི་རྒྱུད་ཀྱི་བསམ་གཏན་དང་པོའི་སྐྱེ་བ་་་་་
འགྲུབ་བྱེད་ཀྱི་ལས་སུ་གྱུར་པའི་བསམ་གཏན་དང་པོའི་དངོས་གཞིའི་སྙོམས་་་་
འཇུག་ཆོས་ཅན། སྐྱེས་སྟོབས་ཀྱི་ཆོས་ཡིན་པར་ཐལ། འབྲས་བུ་སྐྱེ་བའི་བསམ་
གཏན་ཡིན་པའི་ཕྱིར། རྟགས་ཁས། འདོད་ན། བསྐལ་པ་འཇིག་པའི་ཚེ་
འདོད་ཁམས་པའི་གང་ཟག་ཡིན་ན་བསམ་གཏན་དང་པོའི་སྙོམས་འཇུག་ཐོབ་
པས་ཁྱབ་པར་ཐལ་ལོ། །གཞན་ཡང་བསམ་གཏན་གཉིས་པ་ནས་ཤི་འཕོས་
ནས་བསམ་གཏན་དང་པོར་སྐྱེ་བ་ལེན་ཁ་མའི་གང་ཟག་གི་རྒྱུད་ཀྱི་བསམ་་་་་
གཏན་དང་པོའི་སྐྱེ་བ་འགྲུབ་བྱེད་ཀྱི་ལས་སུ་གྱུར་པའི་བསམ་གཏན་དང་པོའི་་
དངོས་གཞིའི་སྙོམས་འཇུག་ཆོས་ཅན། རང་གི་འོག་སའི་རྟེན་ཅན་དུ་ཐལ། རྒྱུ་
སྙོམས་འཇུག་གི་བསམ་གཏན་ཡིན་པའི་ཕྱིར། ཁྱབ་པ་ཁས། དེར་ཐལ། ཆོས་
ཅན་དེའི་ཕྱིར། འདོད་ན། འདོད་པའི་རྟེན་ཅན་དུ་ཐལ། བསམ་གཏན་དང་
422

། བསམ་གཟུགས་མཐའ་དཔྱོད།
པོའི་དངོས་གཞིའི་སྙོམས་འཇུག་གང་ཞིག རང་གི་འོག་སའི་རྟེན་ཅན་ཡིན་
པའི་ཕྱིར། གཞན་ཡང་། བསམ་གཏན་དང་པོ་ནས་བསམ་གཏན་དང་པོར་སྐྱེ་
བ་ལེན་ཁ་མའི་གང་ཟག་གི་རྒྱུད་ཀྱི་བསམ་གཏན་དང་པོའི་དངོས་གཞིའི་་་་་་
སྙོམས་འཇུག་ཆོས་ཅན། རང་གི་འོག་སའི་རྟེན་ཅན་དུ་ཐལ། རྒྱུ་སྙོམས་འཇུག་
གི་བསམ་གཏན་ཡིན་པའི་ཕྱིར། ཁྱབ་པ་ཁས། རྟགས་གསལ་བསྒྲུབས་ཟིན།
བསམ་གཏན་བཞི་པ་ནས་ལས་ཉོན་གྱིས་གཟུགས་ཁམས་སུ་སྐྱེ་བ་ལེན་པ་མེད་་
པར་ཐལ། བསམ་གཏན་བཞི་པའི་རྟེན་ལ་རྒྱུ་སྙོམས་འཇུག་གི་བསམ་གཏན་
མེད་པའི་ཕྱིར་ཏེ། དེའི་རྟེན་ལ་རྒྱུ་སྙོམས་འཇུག་གི་བསམ་གཏན་དང་པོ་ནས་
བཞི་པའི་བར་གང་རུང་མེད་པའི་ཕྱིར། དང་པོ་མ་གྲུབ་ན། བསམ་གཏན་བཞི་
པ་བའི་རྒྱུད་ཀྱི་རྒྱུ་སྙོམས་འཇུག་གི་བསམ་གཏན་དང་པོའི་དངོས་གཞིའི་་་་་་
སྙོམས་འཇུག་ཆོས་ཅན། རང་གི་འོག་སའི་རྟེན་ཅན་ཡིན་པར་ཐལ། རྒྱུ་སྙོམས་
འཇུག་གི་བསམ་གཏན་ཡིན་པའི་ཕྱིར། ཁྱབ་པ་ཁས། འདོད་ན་འདོད་པའི་
རྟེན་ཅན་དུ་ཐལ་ལོ། །གཉིས་པ་མ་གྲུབ་ན། བསམ་གཏན་བཞི་པ་བའི་རྒྱུད་ཀྱི་
རྒྱུ་སྙོམས་འཇུག་གི་བསམ་གཏན་བཞི་པའི་དངོས་གཞིའི་སྙོམས་འཇུག་ཆོས་་་་་
ཅན། རང་གི་འོག་སའི་རྟེན་ཅན་དུ་ཐལ། རྒྱུ་སྙོམས་འཇུག་གི་དེ་ཡིན་པའི་
ཕྱིར། འདོད་མི་ནུས་ཏེ། རང་སའི་རྟེན་ཅན་ཡིན་པའི་ཕྱིར། ཁོ་ན་རེ། རྒྱུ་
སྙོམས་འཇུག་གི་བསམ་གཏན་ཡིན་ན་རང་གི་འོག་སའི་རྟེན་ཅན་ཡིན་དགོས་་་་
པར་ཐལ། དེའི་ཉེར་བསྡོགས་ཡིན་ན་དེ་ཡིན་དགོས་པའི་ཕྱིར་ན་མ་ཁྱབ་བོ། །
ཁ་ཅིག་ རྒྱུ་སྙོམས་འཇུག་གི་བསམ་གཏན་དང་འབྲས་བུ་སྐྱེ་བའི་དེ་གཉིས་
423

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འགལ་ཏེ། དང་པོ་ཡིན་ན་དགེ་བ་ཡིན་དགོས། ཕྱི་མ་ཡིན་ན་ལུང་མ་བསྟན་
ཡིན་དགོས་པའི་ཕྱིར། དང་པོ་གྲུབ་སྟེ། སྙོམས་འཇུག་དགེ་བ་རྩེ་གཅིག་པ། །
ཞེས་གསུངས་པའི་ཕྱིར། གཉིས་པ་གྲུབ་སྟེ། དེ་ཡིན་ན་ཚེ་རབས་གཞན་དུ་རྒྱུ་
སྙོམས་འཇུག་གི་བསམ་རྟེན་བསྒོམས་པའི་རྣམ་སྨིན་གྱི་འབྲས་བུ་ཡིན་དགོས།
རྣམ་སྨིན་གྱི་འབྲས་བུ་ཡིན་ན་ལུང་མ་བསྟན་ཡིན་དགོས་པའི་ཕྱིར་ཏེ། ། རྣམ་
སྨིན་ལུང་དུ་མ་བསྟན་ཆོས། །ཞེས་གསུངས་པའི་ཕྱིར། ཟེར་ན། ཚེ་རབས་
གཞན་དུ་རྒྱུ་སྙོམས་འཇུག་གི་བསམ་གཏན་བསྒོམས་པའི་རྒྱུ་མཐུན་གྱི་འབྲས་་་་
བུར་གྱུར་པའི་འབྲས་བུ་སྐྱེ་བའི་བསམ་གཏན་མེད་པར་ཐལ། དམ་བཅའ་
འཐད་པའི་ཕྱིར། འདོད་ན། རྣམ་བཤད་ལས། གཉིས་པ་ནི། སྐྱེ་བ་གཞན་དུ་
རྒྱུ་སྙོམས་འཇུག་གི་བསམ་གཏན་བསྒོམས་པའི་རྣམ་སྨིན་དང་རྒྱུ་མཐུན་གྱི་་་་་
འབྲས་བུར་གྱུར་པ་དེ་ཚངས་རིས་ནས་འོག་མིན་གྱི་བར་གྱི་སེམས་ཅན་གྱི་རྒྱུད་
ཀྱི་སྐྱེས་སྟོབས་ཀྱིས་ཆོས་རྣམས་སོ། །ཞེས་གསུངས་པ་མི་འཐད་པར་ཐལ་ལོ། །
གཞན་ཡང་། བསམ་གཏན་དང་པོའི་རྟེན་ཅན་གྱི་སོ་སྐྱེའི་རྒྱུད་ཀྱི་བསམ་
གཏན་དང་པོའི་དངོས་གཞིའི་སྙོམས་འཇུག་དག་པ་བ་ཆོས་ཅན། རྒྱུ་སྙོམས་
འཇུག་གི་བསམ་གཏན་མ་ཡིན་པར་ཐལ། འབྲས་བུ་སྐྱེ་བའི་བསམ་གཏན་ཡིན་
པའི་ཕྱིར། ཁྱབ་པ་ཁས། དེར་ཐལ། བསམ་གཏན་དང་པོའི་སྐྱེས་སྟོབས་ཀྱི་
ཆོས་ཡིན་པའི་ཕྱིར། དེ་དེར་ཐལ། བསམ་གཏན་དང་པོའི་རྟེན་ཅན་གྱི་གང་
ཟག་ཡིན་ན་བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་པས་ཁྱབ་
པའི་ཕྱིར། རྩ་བར་འདོད་ན། དེ་ཆོས་ཅན། དེ་ཡིན་པར་ཐལ། བསམ་གཏན་
424

བསམ་གཟུགས་མཐའ་དཔྱོད་
དང་པོའི་སྙོམས་འཇུག་གང་ཞིག རང་འབྲས་སྡུག་བསྔལ་བདེན་པ་སྐྱེད་བྱེད་
ཀྱི་འཁོར་བས་བསྡུས་པའི་ཆོས་ཡིན་པའི་ཕྱིར། ཁ་ཅིག འབྲས་བུ་སྐྱེ་བའི་
བསམ་གཏན་ཡིན་ན་རང་སའི་རྟེན་ཅན་ཡིན་པས་ཁྱབ་ཟེར་ན། བསམ་གཏན་
བཞི་པའི་རྟེན་ཅན་གྱི་སོ་སོ་སྐྱེ་བོའི་རྒྱུད་ཀྱི་བསམ་གཏན་དང་པོའི་དངོས་་་་་་
གཞིའི་སྙོམས་འཇུག་ཆོས་ཅན། དེར་ཐལ། དེའི་ཕྱིར། བསམ་གཏན་བཞི་པའི་
སྐྱེས་སྟོབས་ཀྱི་ཆོས་ཡིན་པའི་ཕྱིར། དེ་དེར་ཐལ། བསམ་གཏན་བཞི་པའི་རྟེན་
ཅན་གྱི་གང་ཟག་ཡིན་ན་བསམ་གཏན་དང་པོའི་དངོས་གཞིའི་སྙོམས་འཇུག་་་
ཐོབ་པས་ཁྱབ་པ་གང་ཞིག་ བསམ་གཏན་བཞི་པའི་རྟེན་ཅན་གྱི་གང་ཟག་གི་
རྒྱུད་ཀྱི་བསམ་གཏན་བཞི་པའི་དངོས་གཞི་དེ་དེའི་སྐྱེས་སྟོབས་ཀྱི་ཆོས་ཡིན་་་་་
པའི་ཕྱིར། རྩ་བར་འདོད་ན། དེ་ཆོས་ཅན། དེ་མ་ཡིན་པར་ཐལ། བསམ་
གཏན་བཞི་པ་བའི་རྒྱུད་ཀྱིས་བསྡུས་པ་གང་ཞིག ཁྱོད་བསམ་གཏན་དང་པོའི་
དངོས་གཞིའི་སྙོམས་འཇུག་དག་པ་བ་ཡིན་པའི་ཕྱིར། ཁ་ཅིག རྟོག་དཔྱོད་
གཉེན་པོའི་ཡན་ལག་དང་ལྡན་པའི་སྒོ་ནས་འདོད་པ་ལ་འདོད་ཆགས་དང་་་་
བྲལ་བས་རབ་ཏུ་ཕྱེ་བའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་་
གང་ཞིག དབེན་པ་ལས་སྐྱེས་པའི་དགའ་བདེ་ཕན་ཡོན་གྱི་ཡན་ལག་ཏུ་ལྡན་
པ་དེ། བསམ་གཏན་དང་པོའི་དངོས་གཞིའི་སྙོམས་འཇུག་གི་མཚན་ཉིད།
ནང་རབ་ཏུ་དྭངས་པ་གཉེན་པོའི་ཡན་ལག་དང་ལྡན་པའི་སྒོ་ནས་རྟོག་དཔྱོད་་
ལ་འདོད་ཆགས་དང་བྲལ་བས་རབ་ཏུ་ཕྱེ་བའི་དགེ་སེམས་རྩེ་གཅིག་པ་
མཚུངས་ལྡན་དང་བཅས་པ་གང་ཞིག ཏིང་ངེ་འཛིན་ལས་སྐྱེས་པའི་དགའ་
425

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བདེ་ཕན་ཡོན་གྱི་ཡན་ལག་ཏུ་ལྡན་པ་དེ། བསམ་གཏན་གཉིས་པའི་དངོས་
གཞིའི་སྙོམས་འཇུག་གི་མཚན་ཉིད། དྲན་ཤེས་བཞིན་བཏང་སྙོམས་གསུམ་
གཉེན་པོའི་ཡན་ལག་ཏུ་ལྡན་པའི་སྒོ་ནས་དགའ་བ་ལ་འདོད་ཆགས་དང་བྲལ་
བས་རབ་ཏུ་ཕྱེ་བའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་གང་་
ཞིག དགའ་བས་དབེན་པའི་བདེ་བ་ཕན་ཡོན་གྱི་ཡན་ལག་ཏུ་ལྡན་པ་དེ།།
བསམ་གཏན་གསུམ་པའི་དངོས་གཞིའི་སྙོམས་འཇུག་གི་མཚན་ཉིད། དྲན་པ་
དང་བཏང་སྙོམས་ཡོངས་དག་གཉེན་པོའི་ཡན་ལག་ཏུ་ལྡན་པའི་སྒོ་ནས་བདེ་་་
བ་ལ་འདོད་ཆགས་དང་བྲལ་བས་རབ་ཏུ་ཕྱེ་བའི་དགེ་སེམས་རྩེ་གཅིག་་་་་་༌་
མཚུངས་ལྡན་དང་བཅས་པ་གང་ཞིག ཚོར་བ་བཏང་སྙོམས་ཕན་ཡོན་གྱི་ཡན་
ལག་ཏུ་ལྡན་པ་དེ། བསམ་གཏན་བཞི་པའི་དངོས་གཞིའི་སྙོམས་འཇུག་གི་
མཚན་ཉིད། ། སྦྱོར་བའི་དུས་སུ་གཟུགས་དང་ཐོགས་པའི་འདུ་ཤེས་རགས་པ་
ཡོད་པར་མཐོང་ནས་འདུ་ཤེས་དེ་ཉིད་ཡང་དང་ཡང་དུ་བཤིག་ཅིང་། ཆོས་
ཐམས་ཅད་ནམ་མཁའ་ལྟར་མཐའ་ཡས་སོ་སྙམ་དུ་སྒོམ་པ་ལ་བརྟེན་ནས། །
དངོས་གཞིའི་དུས་སུ་དེ་མངོན་དུ་གྱུར་པའི་དགེ་སེམས་རྩེ་གཅིག་པ་མཚུངས་་
ལྡན་དང་བཅས་པ་དེ། ནམ་མཁའ་མཐའ་ཡས་ཀྱི་དངོས་གཞིའི་སྙོམས་འཇུག་
གི་མཚན་ཉིད། སྦྱོར་བའི་དུས་སུ་ཆོས་ཐམས་ཅད་ནི་ནམ་མཁའ་ལྟར་མཐའ་
ཡས་སོ་སྙམ་པ་དེ་ཉིད་དགག་བྱར་བྱས་ནས་ཆོས་ཐམས་ཅད་རྣམ་ཤེས་ལྟ་་་་་
མཐའ་ཡས་སོ་སྙམ་དུ་སྒོམ་པ་ལ་བརྟེན་ནས་དངོས་གཞིའི་དུས་སུ་དེ་མངོན་དུ་
གྱུར་པའི་དགེ་སེམས་རྩེ་གཅིག་པ་མཚུངས་ལྡན་དང་བཅས་པ་དེ། ནམ་མཁའ་
426

༈ བསམ་གཟུགས་མཐའ་དཔྱོད་
མཐའ་ཡས་ཀྱི་དངོས་གཞིའི་སྙོམས་འཇུག་གི་མཚན་ཉིད། སྦྱོར་བའི་དུས་སུ་
ཆོས་ཐམས་ཅད་ནི་ནམ་མཁའ་ལྟར་མཐའ་ཡས་སོ་སྙམ་པ་དེ་ཉིད་དགག་བྱར་་
བྱས་ནས་ཆོས་ཐམས་ཅད་རྣམ་ཤེས་ལྟར་མཐའ་ཡས་སོ་སྙམ་དུ་སྒོམ་པ་ལ་་་་་་
བརྟེན་ནས་དངོས་གཞིའི་དུས་སུ་དེ་མངོན་དུ་གྱུར་པའི་དགེ་སེམས་རྩེ་གཅིག་་་་
པ་མཚུངས་ལྡན་དང་བཅས་པ་དེ། རྣམ་ཤེས་མཐའ་ཡས་ཀྱི་དངོས་གཞིའི་
སྙོམས་འཇུག་གི་མཚན་ཉིད། སྦྱོར་བའི་དུས་སུ་གཟུང་བྱ་ཅི་ཡང་མེད་སྙམ་དུ་
བསྒོམས་པ་ལ་བརྟེན་ནས་དངོས་གཞིའི་དུས་སུ་དེ་མངོན་དུ་གྱུར་པའི་དགེ་་་
སེམས་རྩེ་གཅིག་པ་མཚུངས་ལྡན་དང་བཅས་པ་དེ། : ཅི་ཡང་མེད་ཀྱི་དངོས་
གཞིའི་སྙོམས་འཇུག་གི་མཚན་ཉིད། སྦྱོར་བའི་དུས་སུ་འདུ་ཤེས་རགས་པ་ནི་
ནད་དང་འབྲས་དང་ཟུག་རྔུའོ། །འདུ་ཤེས་མེད་པ་ནི་ཀུན་ནས་ཉོན་མོངས་
པའོ། འདུ་ཤེས་མེད་མིན་ནི་ཞི་པའོ། ། གྱ་ནོམ་པའོ་སྙམ་དུ་བསྒོམས་པ་ལ་
བརྟེན་ནས་དངོས་གཞིའི་དུས་སུ་དེ་མངོན་དུ་གྱུར་པའི་དགེ་སེམས་རྩེ་གཅིག་་་
པ་མཚུངས་ལྡན་དང་བཅས་པ་དེ། །སྲིད་རྩེའི་དངོས་གཞིའི་སྙོམས་འཇུག་གི་
མཚན་ཉིད། ཅེས་ཟེར། དེ་ལ་སྐྱོན་འཕེན་པ་ཁ་ཅིག་ན་རེ། མཚན་ཉིད་དང་པོ་
དེ་མི་འཐད་པར་ཐལ། རྟོག་དཔྱོད་གཉེན་པོའི་ཡན་ལག་དང་ལྡན་པའི་བསམ་
གཏན་དང་པོའི་དངོས་གཞིའི་སྙོམས་འཇུག་མེད་པའི་ཕྱིར་ཏེ། བསམ་གཏན་
དང་པོའི་དངོས་གཞིའི་སྙོམས་འཇུག་ཐོབ་ན་གཉེན་པོའི་ཡན་ལག་བཏང་ཟིན་
པས་ཁྱབ་པའི་ཕྱིར། དེ་ཐོབ་ན་འདོད་པ་ལ་འདོད་ཆགས་དང་བྲལ་ཟིན་པས་
ཁྱབ་པའི་ཕྱིར། གཞན་ཡང་། རྟོག་དཔྱོད་གཉེན་པོའི་ཡན་ལག་དང་ལྡན་པའི་
427

རྗེ་བཙུན་ཆོས་ཀྱི་རྒྱལ་མཚན་གྱི་གསུང་
བསམ་གཏན་དང་པོའི་དངོས་གཞིའི་སྙོམས་འཇུག་མེད་པར་ཐལ། འཇིག་
རྟེན་པའི་སྒོམ་སྤང་དུ་གྱུར་པའི་འདོད་ཉོན་གྱིས་དངོས་གཉེན་བྱེད་པའི་་་༌་་
བསམ་གཏན་དང་པོའི་དངོས་གཞིའི་སྙོམས་འཇུག་མེད་པའི་ཕྱིར། ཞེས་ཟེར་
ན། འོ་ན་ཡན་ལག་ལྔ་དང་ལྡན་པའི་བསམ་གཏན་གྱི་དངོས་གཞིའི་སྙོམས་
འཇུག་མེད་པར་ཐལ། དེ་དང་ལྡན་པའི་བསམ་གཏན་དང་པོའི་དེ་མེད་པའི་
ཕྱིར། རྟགས་ཁས། འདོད་ན། མཛོད་འགྲེལ་ལས། ཏིང་ངེ་འཛིན་གི་ཡན་ལག་
ཀྱང་ཡིན་ལ་བསམ་གཏན་ཡང་ཡིན་ནོ། ལྷག་མ་རྣམས་ནི་ཡན་ལག་དག་ཡིན་
ནོ་ཞེས་གྲག་གོ །ཡན་ལག་བཞི་པའི་དམག་ཇི་ལྟ་བར་ཡན་ལག་ལྔ་པའི་བསམ་
གཏན་ཡང་དེ་དང་འདྲའོ། ། ཞེས་གསུངས་པ་མི་འཐད་པར་ཐལ། འདོད་པའི་
ཕྱིར། གཞན་ཡང་། རྣམ་མཁྱེན་དེ་ཤེས་སྒྲིབ་ཀྱི་གཉེན་པོ་བྱེད་པའི་ཡོན་ཏན་
དང་མི་ལྡན་པར་ཐལ། རྟོག་དཔྱོད་གཉེན་པོའི་ཡན་ལག་ཏུ་ལྡན་པའི་བསམ་
གཏན་དང་པོའི་དངོས་གཞིའི་སྙོམས་འཇུག་མེད་པའི་ཕྱིར། རྟགས་ཁས།
འདོད་མི་ནུས་ཏེ། དེ་གཉེན་པོའི་ཡན་ལག་དང་ལྡན་པའི་ཕྱིར་ཏེ། ལམ་བདེན་
ཡིན་པའི་ཕྱིར། ཁྱབ་སྟེ། དག་གསལ་གཉེན་པོའི་ཕྱོགས་ཉིད་ཀྱི། །ཞེས་
གསུངས་པའི་ཕྱིར། རང་ལུགས་ཀྱིས་སྐྱོན་ནི། བསམ་གཏན་དང་པོའི་དངོས་
གཞིའི་སྙོམས་འཇུག་ཁྱད་པར་ཅན་ཆོས་ཅན། མཚན་ཉིད་དང་པོའི་ཟུར་དང་
པོ་དེར་ཐལ། མཚོན་བྱ་དེའི་ཕྱིར། འདོད་ན། ཁྱོད་ཀྱི་ཡན་ལག་ཏུ་གྱུར་པའི་
རྟོགས་དཔྱོད་གཉིས་སུ་ཕྱེ་བའི་རྟོག་པ་ཡོད་པར་ཐལ་ལོ། །འདོད་མི་ནུས་ཏེ། །
ཆོས་ཅན་དེའི་ཕྱིར། ཁྱབ་སྟེ། མཛོད་ལས། རྟོག་མེད་བསམ་གཏན་ཁྱད་པར་
428

བསམ་གཟུགས་མཐའ་དཔྱོད།
ཅན། །ཞེས་གསུངས་པའི་ཕྱིར། གཞན་ཡང་། དེ་ཆོས་ཅན། དབེན་པ་ལས་
སྐྱེས་པའི་དགའ་བདེ་ཕན་ཡོན་གྱི་ཡན་ལག་ཏུ་ལྡན་པར་ཐལ། མཚོན་བྱ་དང་
པོ་དེའི་ཕྱིར། འདོད་མི་ནུས་ཏེ། ཚོར་བ་བཏང་སྙོམས་ཀྱི་ས་པ་ཡིན་པའི་ཕྱིར།
མཛོད་ལས། རྣམ་གསུམ་བདེ་མིན་སྡུག་བསྔལ་མིན། ཞེས་གསུངས་པའི་ཕྱིར།
གཞན་ཡང་། སངས་རྒྱས་འཕགས་པའི་རྒྱུད་ཀྱི་བསམ་གཏན་གཉིས་པའི་
དངོས་གཞིའི་སྙོམས་འཇུག་ཆོས་ཅན། མཚན་ཉིད་གཉིས་པ་དེར་ཐལ།
མཚོན་བྱ་དེའི་ཕྱིར། འདོད་མི་ནུས་ཏེ། ཤེས་སྒྲིབ་སྤངས་པའི་མཁྱེན་པ་ཡིན་
པའི་ཕྱིར། གཞན་ཡང་། སངས་རྒྱས་འཕགས་པའི་རྒྱུད་ཀྱི་བསམ་གཏན་བཞི་
པའི་དངོས་གཞིའི་སྙོམས་འཇུག་ཆོས་ཅན། ཚོར་བ་བཏང་སྙོམས་ཕན་ཡོན་གྱི་
ཡན་ལག་ཏུ་ལྡན་པར་ཐལ། བསམ་གཏན་བཞི་པའི་དངོས་གཞིའི་སྙོམས་
འཇུག་ཡིན་པའི་ཕྱིར། འདོད་ན། སངས་རྒྱས་འཕགས་པའི་རྒྱུད་ཀྱི་ཚོར་བ་
བཏང་སྙོམས་ཡོད་པར་ཐལ་ལོ། འདོད་མི་ནུས་ཏེ། དེའི་རྒྱུད་ཀྱི་ཚོར་བ་ཡིན་
ན་ཚོར་བ་བདེ་བ་ཡིན་དགོས་པའི་ཕྱིར། གཞན་ཡང་། དེའི་རྒྱུད་ཀྱི་ནམ་
མཁའ་མཐའ་ཡས་ཀྱི་དངོས་གཞིའི་སྙོམས་འཇུག་ཆོས་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར། འདོད་ན། ཆོས་ཐམས་ཅད་ནམ་མཁའ་ལྟར་
མཐའ་ཡས་པར་ཐལ། འདོད་པ་གང་ཞིག རྣམ་མཁྱེན་ཡིན་པའི་ཕྱིར། གཞན་
ཡང་། དེའི་རྒྱུད་ཀྱི་ཅི་ཡང་མེད་ཀྱི་དངོས་གཞིའི་སྙོམས་འཇུག་ཆོས་ཅན།
མཚན་ཉིད་གསུམ་པ་དེར་ཐལ། མཚོན་བྱ་དེའི་ཕྱིར། འདོད་ན། གཟུང་བྱ་ཅི་
ཡང་མེད་པར་ཐལ།, འདོད་པ་གང་ཞིག རྣམ་མཁྱེན་ཡིན་པའི་ཕྱིར། གཞན་
429

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཡང་། དེའི་རྒྱུད་ཀྱི་སྲིད་རྩེའི་དངོས་གཞིའི་སྙོམས་འཇུག་ཆོས་ཅན། མཚན་
ཉིད་བཞི་པ་དེར་ཐལ། མཚོན་བྱ་དེའི་ཕྱིར། འདོད་ན། འདུ་ཤེས་མེད་མིན་ཞི་
བ་དང་། གྱ་ནོམ་དུ་ཐལ། འདོད་པ་གང་ཞིག རྣམ་མཁྱེན་ཡིན་པའི་ཕྱིར།
རྟགས་རྣམས་དེར་ཐལ། དེ་ཡོད་པའི་ཕྱིར། དེའི་རྒྱུད་ལ་བསམ་གཟུགས་
བརྒྱད་ཀ་ཡོད་པའི་ཕྱིར། དེ་ཡོད་པར་ཐལ། དེའི་རྒྱུད་ལ་མཐར་གནས་སྙོམས་
འཇུག་དགུ་ཡོད་པའི་ཕྱིར་ཏེ། དེའི་རྒྱུད་ཀྱི་མཐར་གནས་སྙོམས་འཇུག་དགུ་ལ་
སྙོམས་པར་འཇུག་པའི་ཡེ་ཤེས་ཆོས་སྐུ་ཡོད་པའི་ཕྱིར་ཏེ། མཐར་གྱིས་ནི། །
སྙོམས་འཇུག་དགུ་ཡི་བདག་ཉིད་དང་། ། ཆོས་ཀྱི་སྐུ་ཞེས་བརྗོད་པ་ཡིན། །ཞེས་
གསུངས་པའི་ཕྱིར། ཁ་ཅིག རྟོག་དཔྱོད་གང་རུང་གཉེན་པའི་ཡན་ལག་ཏུ་
ལྡན་པའི་སྒོ་ནས་འདོད་པ་ལ་འདོད་ཆགས་དང་བྲལ་བའི་དགེ་སེམས་རྩེ་་་་༌་
གཅིག་པ་མཚུངས་ལྡན་དང་བཅས་པ་གང་ཞིག དགའ་བདེ་དང་ཚོར་བ་
བཏང་སྙོམས་གང་རུང་ཕན་ཡོན་གྱི་ཡན་ལག་ཏུ་ལྡན་པ་དེ། བསམ་གཏན་
དང་པོའི་དངོས་གཞིའི་སྙོམས་འཇུག་གི་མཚན་ཉིད། དེ་ལ་དབྱེ་ན། བསམ་
གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་དང་ཁྱད་པར་ཅན་་་་་་
གཉིས། དང་པོའི་མཚན་ཉིད་ནི། རྟོག་དཔྱོད་གཉེན་པོའི་ཡན་ལག་ཏུ་ལྡན་
པའི་སྒོ་ནས་འདོད་པ་ལ་འདོད་ཆགས་དང་བྲལ་བའི་དགེ་སེམས་རྩེ་གཅིག་པ་་
མཚུངས་ལྡན་དང་བཅས་པ་གང་ཞིག དགའ་བདེ་ཕན་ཡོན་གྱི་ཡན་ལག་ཏུ་
ལྡན་པ་དེ། དང་པོའི་མཚན་ཉིད། དཔྱོད་པ་གཉེན་པོའི་ཡན་ལག་དང་ལྡན་
པའི་སྒོ་ནས་རྟོག་པ་ལ་འདོད་ཆགས་དང་བྲལ་བའི་དགེ་སེམས་རྩེ་གཅིག་པ་་་་
430

བསམ་གཟུགས་མཐའ་དཔྱོད།
མཚུངས་ལྡན་དང་བཅས་པ་གང་ཞིག ཚོར་བ་བཏང་སྙོམས་ཕན་ཡོན་གྱི་ཡན་
ལག་དང་ལྡན་པ་དེ་གཉིས་པའི་མཚན་ཉིད་ཟེར་ན། བསམ་གཏན་དང་པོའི་
དངོས་གཞིའི་སྙོམས་འཇུག་ཆོས་ཅན། རྟོག་དཔྱོད་གང་རུང་གཉེན་པོའི་ཡན་
ལག་ཏུ་ལྡན་པ་ཐལ། བསམ་གཏན་དང་པོའི་དངོས་གཞིའི་སྙོམས་འཇུག་ཡིན་
པའི་ཕྱིར། ཁྱབ་པ་ཁས། འདོད་ན། ཁྱོད་ཀྱི་ཡན་ལག་ཏུ་གྱུར་པའི་རྟོག་དཔྱོད་
གང་རུང་དེ་ཁྱོད་ཀྱི་ཡན་ལག་ཏུ་ཐལ་ལོ། འདོད་ན། དེའི་ཡན་ལག་ཏུ་གྱུར་
པའི་རྟོག་དཔྱོད་གང་རུང་ཆོས་ཅན། དེའི་ཡན་ལག་མ་ཡིན་པར་ཐལ། རྟག་པ་
ཡིན་པའི་ཕྱིར། གཞན་ཡང་། བསམ་གཏན་དང་པོའི་དངོས་གཞིའི་སྙོམས་
འཇུག་ཙམ་པོ་བ་དང་ཁྱད་པར་ཅན་གཉིས་ཀ་ཆོས་ཅན། མཚན་ཉིད་དང་
པོའི་ཟུར་ཕྱི་མ་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། དགའ་བདེ་
ཕན་ཡོན་གྱི་ཡན་ལག་ཏུ་ཡང་མི་ལྡན། ཚོར་བ་བཏང་སྙོམས་ཕན་ཡོན་གྱི་ཡན་
ལག་ཏུ་ཡང་མི་ལྡན་པའི་ཕྱིར། དང་པོ་མ་གྲུབ་ན། བསམ་གཏན་དང་པོའི་
དངོས་གཞིའི་སྙོམས་འཇུག་ཁྱད་པར་ཅན་དེ། དགའ་བདེ་ཕན་ཡོན་གྱི་ཡན་
ལག་དུ་ལྡན་པར་ཐལ། མ་གྲུབ་པ་དེའི་ཕྱིར། ཕྱི་མ་རིགས་འགྲེ། སྐྱོན་འཕེན་པ་
ཁ་ཅིག བསམ་གཏན་དང་པོའི་དངོས་གཞིའི་སྙོམས་འཇུག་ཁྱད་པར་ཅན་
ཡིན་ན། རྟོག་དཔྱོད་གཉེན་པོའི་ཡན་ལག་ཏུ་མི་ལྡན་པས་ཁྱབ་པར་ཐལ།
མཚན་ཉིད་ཕྱི་མ་གཉིས་འཐད་པའི་ཕྱིར། འདོད་ན། སྒྲ་དོན་འདྲེས་རུང་དུ་
འཛིན་པའི་རྟོག་ཕར་གྱུར་པའི་བསམ་གཏན་དང་པོའི་དངོས་གཞི་སྙོམས་་་་་
འཇུག་ཁྱད་པར་ཅན་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་དེ་ཡིན་
431

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པར་ཐལ། དེ་ཡོད་པའི་ཕྱིར། འདོད་ན། དེ་ཆོས་ཅན། ཁྱོད་རྟོག་པ་གཉེན་
པོའི་ཡན་ལག་ཏུ་ལྡན་པར་ཐལ། ཁྱོད་ཀྱི་ཡན་ལག་ཏུ་གྱུར་པའི་རྟོག་པ་ཡོད་
པའི་ཕྱིར་ཏེ། ཁྱོད་ཀྱི་ཡན་ལག་ཏུ་གྱུར་པའི་དཔྱོད་པ་དེ་ཁྱོད་ཀྱི་ཡན་ལག་ཏུ་
གྱུར་པའི་རྟོག་པ་ཡིན་པའི་ཕྱིར། དེ་ཁྱོད་ཀྱི་ཡན་ལག་ཡིན་པ་གང་ཞིག རྟོག་
པ་ཡིན་པའི་ཕྱིར་ན། འདིར་མ་ཁྱབ། ཡང་དེ་ཆོས་ཅན། ཁྱོད་ཀྱི་ཡན་ལག་ཏུ་
གྱུར་པའི་ཤེས་པ་མེད་པར་ཐལ། ཁྱོད་ཀྱི་ཡན་ལག་ཏུ་གྱུར་པའི་རྟོག་པ་ཡང་
མེད༑ ཁྱོད་ཀྱི་ཡན་ལག་ཏུ་གྱུར་པའི་རྟོག་མེད་ཀྱི་ཤེས་པ་ཡང་མེད་པའི་ཕྱིར། །
དང་པོ་དངོས། གཉིས་པ་མ་གྲུབ་ན། ཁྱོད་དང་མཚུངས་ལྡན་གྱི་རྟོག་མེད་ཀྱི་
ཤེས་པ་ཡོད་པར་ཐལ། མ་གྲུབ་པ་གང་ཞིག ཁྱོད་ཀྱི་ཡན་ལག་ཡིན་ན་ཁྱོད་
དང་མཚུངས་ལྡན་ཡིན་དགོས་པའི་ཕྱིར། ཡང་དེ་ཆོས་ཅན། ཁྱོད་ཀྱི་ཡན་ལག་
ཏུ་གྱུར་པའི་རྟོག་པ་ཡོད་པར་ཐལ། ཁྱོད་ཀྱི་ཡན་ལག་ཏུ་གྱུར་པའི་སྒྲ་དོན་
འདྲེས་རུང་དུ་འཛིན་པའི་རྟོག་པ་ཡོད་པའི་ཕྱིར་ན་མ་ཁྱབ་སྟེ། རྟོག་མེད་
བསམ་གཏན་ཁྱད་པར་ཅན། ཞེས་གསུངས་པ་མི་འཐད་པར་ཐལ། རྟོག་
དཔྱོད་གཉེན་པོའི་ཡན་ལག་ཏུ་ལྡན་པའི་བསམ་གཏན་དང་པོའི་དངོས་གཞིའི་
སྙོམས་འཇུག་ཁྱད་པར་ཅན་ཡོད་པའི་ཕྱིར། མ་གྲུབ་ན་སོང་། དེར་ཐལ། སྒྲ་
དོན་འདྲེས་རུང་དུ་འཛིན་པའི་རྟོག་པར་གྱུར་པའི་བསམ་གཏན་དང་པོའི་་་་་་
དངོས་གཞིའི་སྙོམས་འཇུག་ཁྱད་པར་ཅན་དེ་དེ་ཡིན་པའི་ཕྱིར། མ་གྲུབ་ན།།
དེར་ཐལ། 
ཁྱོད་བསམ་གཏན་དང་པོའི་དངོས་གཞིའི་སྙོམས་འཇུག་ཁྱད་པར་
ཅན་གང་ཞིག 
ཁྱོད་ཀྱི་ཡན་ལག་ཏུ་གྱུར་པའི་རྟོག་དཔྱོད་གཉིས་ཡོད་པའི་ཕྱིར་
32

༼ བསམ་གཟུགས་མཐའ་དཔྱོད།
ཏེ། 
ཁྱོད་ཀྱི་ཡན་ལག་ཏུ་གྱུར་པའི་དཔྱོད་པ་དེ་ཁྱོད་ཀྱི་ཡན་ལག་ཏུ་གྱུར་པའི་
རྟོག་དཔྱོད་གཉིས་ཀ་ཡིན་པའི་ཕྱིར་ཏེ། དེ་ཁྱོད་ཀྱི་ཡན་ལག་ཏུ་གྱུར་པའི་རྟོག་
པ་གང་ཞིག དེ་ཁྱོད་ཀྱི་ཡན་ལག་ཏུ་གྱུར་པའི་དཔྱོད་པ་ཡིན་པའི་ཕྱིར། རྟགས་
ཁས། ཁ་ཅིག བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་
ཆོས་ཅན། མཚན་ཉིད་གཉིས་པའི་ཟུར་དང་པོ་དེར་ཐལ། མཚོན་བྱ་དེའི་ཕྱིར།
འདོད་ན། 
ཁྱོད་རྟོག་དཔྱོད་གཉིས་གཉེན་པོའི་ཡན་ལག་ཏུ་ལྡན་པར་ཐལ་ལོ། །
འདོད་ན། དེ་ཆོས་ཅན། རྟོག་དཔྱོད་གཉིས་ཁྱོད་ཀྱི་གཉེན་པོའི་ཡན་ལག་ཏུ་
ཐལ། ཟེར་ན། མ་ཁྱབ། འདོད་ན། རྟོག་དཔྱོད་གཉིས་ཀ་ཆོས་ཅན། ཁྱོད་
བསམ་གཏན་གྱི་སས་བསྡུས་ཡིན་པར་ཐལ། ཁྱོད་བསམ་གཏན་དང་པོའི་
དངོས་གཞིའི་སྙོམས་འཇུག་ཙམ་པོ་བའི་གཉེན་པོའི་ཡན་ལག་ཡིན་པའི་ཕྱིར་་་
ཟེར་ན། 
བསམ་གཟུགས་བརྒྱད་ལ་འགོག་པ་སྤེལ་ནས་ལུགས་མཐུན་དུ་སྙོམས་
པར་འཇུག་པའི་ཡར་འོང་ཐོད་རྒལ་གྱི་དངོས་གཞིའི་སྙོམས་འཇུག་ཆོས་ཅན།
འགོག་པ་དེ་ཁྱོད་ཀྱི་སྤེལ་ཆོས་སུ་ཐལ། ཁྱོད་འགོག་པ་སྤེལ་ནས་སྙོམས་པར་
འཇུག་པའི་ཐོད་རྒལ་གྱི་སྙོམས་འཇུག་ཡིན་པའི་ཕྱིར། མ་ཁྱབ་ན། བསམ་
གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་དེ་རྟོག་དཔྱོད་གཉེན་་་་་
པོའི་ཡན་ལག་ཏུ་ལྡན་ན་རྟོག་དཔྱོད་གཉིས་པོ་དེ་དེའི་ཡན་ལག་ཡིན་པས་ཁྱབ་་་
པ་ཡོད་པར་བུད། འདོད་ན། འགོག་པ་དེ་ཐོད་རྒལ་གྱི་ཏིང་ངེ་འཛིན་གྱི་
གནས་སུ་ཐལ། འདོད་པའི་ཕྱིར། འདོད་ན། དེ་ཐོབ་པའི་གང་ཟག་ཡིན་ན་
ཐོད་རྒལ་གྱི་ཏིང་ངེ་འཛིན་ཐོབ་པའི་གང་ཟག་ཡིན་དགོས་པར་ཐལ་ལོ། ། སྐྱོན་
433

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འཕེན་པ་ཁ་ཅིག བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་
བའི་ཡན་ལག་ཏུ་གྱུར་པའི་རྟོག་པ་ཆོས་ཅན། རྟོག་དཔྱོད་གཉེན་པོའི་ཡན་
ལག་ཏུ་ལྡན་པར་ཐལ། བསམ་གཏན་དང་པོའི་དངོས་གཞིའི་སྙོམས་འཇུག་
ཙམ་པོ་བ་ཡིན་པའི་ཕྱིར། དེ་དེར་ཐལ། ཡན་ལག་བཞི་པའི་དམག་ཇི་ལྟ་བ་
བཞིན་དུ། ཞེས་གསུངས་པའི་ཕྱིར། འདོད་ན། ཁྱོད་ཀྱི་ཡན་ལག་ཏུ་གྱུར་པའི་
རྟོག་དཔྱོད་གཉིས་སུ་ཕྱེ་བའི་རྟོག་པ་ཡོད་པར་ཐལ་ལོ། །འདོད་ན། ཁྱོད་དང་
མཚུངས་ལྡན་གྱི་རྟོག་པ་ཡོད་པར་ཐལ་ལོ། །འདོད་མི་ནུས་ཏེ། ཁྱོད་རྟོག་པ་
ཡིན་པའི་ཕྱིར། གཞན་ཡང་། བསམ་གཏན་དང་པོའི་དངོས་གཞིའི་སྙོམས་
འཇུག་ཙམ་པོ་བའི་ཡན་ལག་ཏུ་གྱུར་པའི་རྟོག་པ་དེ་རྟོག་པ་ཐུག་མེད་ཡིན་པར་
ཐལ། དེའི་ཡན་ལག་ཏུ་གྱུར་པའི་རྟོག་པ་དེ་དེའི་ཡན་ལག་ཏུ་གྱུར་པའི་རྟོག་པ་
ཡིན་པའི་ཕྱིར། ཟེར་ན། སྔོར་སྣང་དབང་ཤེས་ཉམས་སུ་མྱོང་བའི་རང་རིག་དེ་
རང་རིག་ཐུག་མེད་དུ་ཐལ། དེ་ཉམས་སུ་མྱོང་བའི་རང་རིག་དེ་རང་རིག་
ཉམས་སུ་མྱོང་བའི་རང་རིག་ཡིན་པའི་ཕྱིར། ཁྱབ་པ་འགྲིག ཁ་ཅིག བསམ་
གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་ཆོས་ཅན། ཁྱོད་རྟོག་
དཔྱོད་གཉེན་པོའི་ཡན་ལག་ཏུ་ལྡན་པར་ཐལ། ཆོས་ཅན་དེའི་ཕྱིར། ཁྱབ་པ་
ཁས། འདོད་ན། ཁྱོད་ཀྱི་ཡན་ལག་ཏུ་གྱུར་པའི་རྟོག་དཔྱོད་གཉིས་སུ་ཕྱེ་བའི་
རྟོག་པ་ཡོད་པར་ཐལ་ལོ། །འདོད་ན། དེ་ཆོས་ཅན། ཁྱོད་རང་གི་ཡན་ལག་ཏུ་
གྱུར་པའི་རྟོག་དཔྱོད་གཉིས་སུ་ཕྱེ་བའི་རྟོག་པ་དེ་དང་མཚུངས་ལྡན་རྣམ་པ་ལྔ་
མཚུངས་ཡིན་པར་ཐལ། ཁྱོད་ཀྱི་ཡན་ལག་ཏུ་གྱུར་པའི་དེ་ཡོད་པའི་ཕྱིར། །
434

བསམ་གཟུགས་མཐའ་དཔྱོད།
འདོད་ན། ཁྱོད་སེམས་རྩིང་བའི་རྣམ་པ་ཅན་གྱི་བློ་ཡིན་པར་ཐལ། འདོད་པ་
གང་ཞིག་ཁྱོད་ཀྱི་ཡན་ལག་ཏུ་གྱུར་པའི་རྟོག་པ་དེ་སེམས་རྩིང་བའི་བློ་ཡིན་
པའི་ཕྱིར་ཏེ། མཛོད་ལས། རྟོག་དང་དཔྱོད་པ་རྩིང་ཞིབ་ཉིད། ཞེས་གསུངས་
པའི་ཕྱིར། འདོད་ན། ཁྱོད་ཀྱི་ཡན་ལག་ཏུ་གྱུར་པའི་རྟོག་དཔྱོད་གཉིས་སུ་ཕྱེ་
བའི་དཔྱོད་པ་ཡོད་པར་ཐལ། ཁྱོད་རྟོག་དཔྱོད་གཉེན་པོའི་ཡན་ལག་ཏུ་ལྡན་
པའི་ཕྱིར། འདོད་ན། ཁྱོད་རང་གི་ཡན་ལག་ཏུ་གྱུར་པའི་རྟོག་དཔྱོད་གཉིས་སུ་
ཕྱེ་བའི་དཔྱོད་པ་དེ་དང་མཚུངས་ལྡན་རྣམ་པ་ལྔ་མཚུངས་སུ་ཐལ་ལོ། །འདོད་
ན། ཁྱོད་སེམས་ཞིབ་པའི་རྣམ་པ་ཅན་གྱི་བློ་ཡིན་པར་ཐལ། འདོད་པ་གང་
ཞིག ཁྱོད་ཀྱི་ཡན་ལག་ཏུ་གྱུར་པའི་དཔྱོད་པ་དེ་སེམས་ཞིབ་པའི་རྣམ་པ་ཅན་
གྱི་བློ་ཡིན་པའི་ཕྱིར་ཏེ། མཛོད་ལས། རྟོག་དང་དཔྱོད་པ་རྩིང་ཞིབ་གཉིས།
ཅེས་གསུངས་པའི་ཕྱིར། འདོད་མི་ནུས་ཏེ། སེམས་རྩིང་བའི་རྣམ་པ་ཅན་ཡིན་
པའི་ཕྱིར་ཟེར་ན་མ་ཁྱབ། རྣམ་མཁྱེན་ཆོས་ཅན། སེམས་རྩིང་བའི་རྣམ་པ་ཅན་
མ་ཡིན་པར་ཐལ། སེམས་ཞིབ་པའི་རྣམ་པ་ཅན་གྱི་བློ་ཡིན་པའི་ཕྱིར་ཏེ། ཁྱོད་
སེམས་ཞིབ་པའི་རྣམ་པ་ཤར་བའི་བློ་ཡིན་པའི་ཕྱིར། འདོད་མི་ནུས་ཏེ། སེམས་
རྩིང་བའི་རྣམ་པ་ཤར་བའི་བློ་ཡིན་པའི་ཕྱིར། གཞན་ཡང་། མིག་ཤེས་སུ་གྱུར་
པའི་ཚོར་བ་བདེ་བ་མེད་པར་ཐལ། གཟུགས་འཛིན་མིག་གི་རྣམ་པར་ཤེས་
པའི་འཁོར་དུ་བྱུང་བའི་ཚོར་བ་བདེ་བ་མེད་པའི་ཕྱིར། མ་གྲུབ་ན་སོང་།
གཟུགས་འཛིན་མིག་གི་རྣམ་པར་ཤེས་པ་ཆོས་ཅན། ཁྱོད་རང་གི་འཁོར་དུ་
བྱུང་བའི་ཚོར་བ་བདེ་བ་དང་མཚུངས་ལྡན་རྣམ་པ་ལྔ་མཚུངས་ཡིན་པར་ཐལ།
35

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཁྱོད་ཀྱི་འཁོར་དུ་བྱུང་བའི་ཚོར་བ་བདེ་བ་ཡོད་པའི་ཕྱིར། འདོད་ན། ཁྱོད་
གཟུགས་ཡིད་འོང་གི་རྣམ་པ་ཅན་གྱི་བློ་ཡིན་པར་ཐལ། འདོད་པ་གང་ཞིག དེ་
གཟུགས་ཡིད་འོང་གི་རྣམ་པ་ཅན་གྱི་བློ་ཡིན་པའི་ཕྱིར་ཏེ། མིག་ཤེས་སུ་གྱུར་
པའི་ཚོར་བ་བདེ་བ་ཡིན་པའི་ཕྱིར། འདོད་ན། མིག་ཤེས་སུ་གྱུར་པའི་ཚོར་བ་
སྡུག་བསྔལ་མེད་པར་ཐལ། གཟུགས་འཛིན་མིག་གི་རྣམ་པར་ཤེས་པའི་འཁོར་
དུ་བྱུང་བའི་ཚོར་བ་སྡུག་བསྔལ་མེད་པའི་ཕྱིར། མ་གྲུབ་ན་སོང་། དེ་ཆོས་ཅན།
ཁྱོད་རང་གི་འཁོར་དུ་བྱུང་བའི་ཚོར་བ་སྡུག་བསྔལ་དང་མཚུངས་ལྡན་རྣམ་པ་་
ལྔ་མཚུངས་ཡིན་པར་ཐལ། ཁྱོད་ཀྱི་འཁོར་དུ་བྱུང་བའི་ཚོར་བ་སྡུག་བསྔལ་
ཡོད་པའི་ཕྱིར། འདོད་ན། ཁྱོད་གཟུགས་ཡིད་མི་འོང་གི་རྣམ་པ་ཅན་གྱི་བློ་
ཡིན་པར་ཐལ། འདོད་པ་གང་ཞིག དེ་གཟུགས་ཡིད་མི་འོང་གི་རྣམ་པ་ཅན་གྱི་
བློ་ཡིན་པའི་ཕྱིར། འདོད་མི་ནུས་ཏེ། གཟུགས་ཡིད་འོང་གི་རྣམ་པ་ཅན་གྱི་བློ་
ཡིན་པའི་ཕྱིར། ཁྱབ་པ་ཁས། ཁ་ཅིག བསམ་གཏན་དང་པོའི་སྙོམས་འཇུག་
གང་ཞིག རང་གི་འོག་ས་འདོད་པ་ལ་འདོད་ཆགས་དང་བྲལ་བས་རབ་ཏུ་ཕྱེ་
བའི་རིགས་སུ་གནས་པ། བསམ་གཏན་དང་པོའི་དངོས་གཞིའི་སྙོམས་འཇུག་
གི་མཚན་ཉིད། བསམ་གཏན་གཉིས་པའི་སྙོམས་འཇུག་གང་ཞིག རང་གི་
འོག་ས་བསམ་གཏན་དང་པོ་ལ། ཞེས་སོགས་གཞན་རྣམས་ལ་ཡང་རིགས་འགྲེ་
ཞེས་ཟེར་ན། བསམ་གཏན་དང་པོའི་སྙོམས་འཇུག་གང་ཞིག འདོད་པ་ལ་
འདོད་ཆགས་དང་བྲལ་ན། མཚན་ཉིད་དང་པོའི་ཟུར་ཕྱི་མ་དེ་ཡིན་དགོས་
པར་ཐལ། མཚན་ཉིད་དང་པོ་དེ་འཐད་པའི་ཕྱིར། འདོད་ན། དགྲ་བཅོམ་
436

བསམ་གཟུགས་མཐའ་དཔྱོད །
ཐོབ་མ་ཐག་པའིསྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུན་ཀྱི་རྣམ་་
གྲོལ་ལམ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན། མཚོན་བྱ་
དང་པོ་དེར་ཐལ། མཚན་ཉིད་དེའི་ཕྱིར། འདོད་མི་ནུས་ཏེ། དེའི་ཉེར་
བསྡོགས་ཡིན་པའི་ཕྱིར། གཞན་ཡང་། བསམ་གཏན་དང་པོའི་དངོས་གཞིའི་
སྙོམས་འཇུག་ཡིན་ན་བསམ་གཏན་གཉིས་པའི་དེ་མ་ཡིན་དགོས་པར་ཐལ།
མཚན་ཉིད་དེ་འཐད་པའི་ཕྱིར། འདོད་ན། སངས་རྒྱས་འཕགས་པའི་རྒྱུད་ཀྱི་
བསམ་གཏན་དང་པོའི་དངོས་གཞིའི་སྙོམས་འཇུག་ཆོས་ཅན། དེར་ཐལ། །
དེའི་ཕྱིར། འདོད་མི་ནུས་ཏེ། ། སངས་རྒྱས་འཕགས་པའི་རྒྱུད་ཀྱི་བསམ་
གཟུགས་བརྒྱད་ཀ་ཡིན་ཁྱབ་མཉམ་ཡིན་པའི་ཕྱིར་ཏེ། དེའི་རྒྱུད་ཀྱི་ཕར་ཕྱིན་
བཅུ་ག་ཡིན་ཁྱབ་མཉམ་ཡིན་པའི་ཕྱིར་ཏེ། རྣམ་མཁྱེན་ཡིན་ན་དེ་བཅུ་ག་ཡིན་
དགོས་པའི་ཕྱིར་ཏེ། དེ་ཡིན་ན་ཤེར་ཕྱིན་ཡིན་དགོས་པའི་ཕྱིར། ཁོ་ན་རེ།
སངས་རྒྱས་འཕགས་པའི་རྒྱུད་ཀྱི་སྦྱིན་སོགས་བཅུ་ཡིན་ཁྱབ་མཉམ་ཡིན་པར་་་་
ཐལ། དེའི་རྒྱུད་ཀྱི་ཕར་ཕྱིན་བཅུ་ཡིན་ཁྱབ་མཉམ་ཡིན་པའི་ཕྱིར་ན་མ་ཁྱབ།
ཡང་ཁོ་ན་རེ། སངས་རྒྱས་འཕགས་པའི་རྒྱུད་ཀྱི་བསམ་གཏན་དང་པོའི་དངོས་
གཞིའི་སྙོམས་འཇུག་ཆོས་ཅན། བསམ་གཏན་གཉིས་པའི་གོང་ས་ཡིན་པར་
ཐལ། བསམ་གཏན་གསུམ་པའི་དངོས་གཞི་ཡིན་པའི་ཕྱིར། འདོད་མི་ནུས་ཏེ།
དེའི་འོག་ས་ཡིན་པའི་ཕྱིར་ཏེ། བསམ་གཏན་དང་པོའི་དངོས་གཞིའི་སྙོམས་
འཇུག་ཡིན་པའི་ཕྱིར། རྟགས་ཁས། ཞེས་ཟེར་ན། བསམ་གཏན་དང་པོའི་
དངོས་གཞིའི་སྙོམས་འཇུག་ཡིན་ན་ནང་རབ་ཏུ་དྭངས་བ་གཉེན་པོའི་ཡན་་་་་་
437

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ལག་ཏུ་མི་ལྡན་པས་ཁྱབ་པར་ཐལ། དེ་ཡིན་ན་བསམ་གཏན་གཉིས་པའི་
དངོས་གཞིའི་སྙོམས་འཇུག་མ་ཡིན་དགོས་པའི་ཕྱིར། འདོད་ན། དེ་ཡིན་ན་
རྟོག་དཔྱོད་ཀྱི་རྟོག་པ་ད་ང་བཅས་པས་ཁྱབ་པར་ཐལ་ལོ། །འདོད་ན། སངས་
རྒྱས་འཕགས་པའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་
ཆོས་ཅན། དེར་ཐལ། དེའི་ཕྱིར། གཞན་ཡང་། བསམ་གཏན་གསུམ་པའི་
དངོས་གཞིའི་སྙོམས་འཇུག་ཡིན་ན་དྲན་པ་དང་བཏང་སྙོམས་ཡོངས་དག་་་་་༌་
གཉེན་པོའི་ཡན་ལག་ཏུ་མི་ལྡན་པས་ཁྱབ་པར་ཐལ། དེ་ཡིན་ན་བསམ་གཏན་
བཞི་པའི་དངོས་གཞིའི་སྙོམས་འཇུག་མ་ཡིན་དགོས་པའི་ཕྱིར། འདོད་ན། དེ་
ཡིན་ན་བསམ་གཏན་གྱི་སྐྱོན་བརྒྱད་ལས་མ་གྲོལ་བས་ཁྱབ་པར་ཐལ་ལོ། །
འདོད་ན། སངས་རྒྱས་འཕགས་པའི་རྒྱུད་ཀྱི་བསམ་གཏན་གསུམ་པའི་དངོས་
གཞིའི་སྙོམས་འཇུག་ཆོས་ཅན། དེར་ཐལ། དེའི་ཕྱིར། དེས་ན་སྤང་བྱ་ཅིག་
ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་བསམ་གཏན་གཟུགས་མེད་ཀྱི་་་་་
དངོས་གཞིའི་སྙོམས་འཇུག་བརྒྱད་ཡིན་ཁྱབ་མཉམ་ཡིན་བྱས་པ་ལ་ཁོ་ན་རེ། །
སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་སྲིད་རྩེའི་དངོས་་་་་་་
གཞིའི་སྙོམས་འཇུག་ཏུ་གྱུར་པའི་ལམ་ཟག་མེད་ཡོད་པར་ཐལ། དེའི་རྒྱུད་ལ་
བསམ་གཏན་དང་པོའི་དངོས་གཞིའི་སྙོམས་འཇུག་ཏུ་གྱུར་པའི་དེ་ཡོད་པ་་་་་
གང་ཞིག། དེའི་རྒྱུད་ཀྱི་སྲིད་རྩེའི་དངོས་གཞིའི་སྙོམས་འཇུག་དང་དེའི་རྒྱུད་ཀྱི་
བསམ་གཏན་དང་པོའི་དངོས་གཞིའི་སྙོམས་འཇུག་གཉིས་ཡིན་ཁྱབ་མཉམ་་་་་
ཡིན་པའི་ཕྱིར། འདོད་ན། འགྲེལ་ཆེན་ལས། གང་ཡང་འདོད་པ་ཁམས་དང་
438

བསམ་གཟུགས་མཐའ་དཔྱོད།
སྲིད་རྩེ་ན། །བྱང་ཆུབ་ལམ་གྱི་ཡན་ལག་སྤངས། །ཞེས་བྱ་བ་ནི་ཐབས་ལ་མི་
མཁས་པ་ཡིན་པའི་ཕྱིར། ཉན་ཐོས་ཀྱི་དབང་དུ་བྱས་པ་ཡིན་གྱི་དེ་དང་འདི་ལ་
འགལ་བ་མེད་དོ། །ཞེས་བྱ་བ་ནི། ཁ་ཅིག་གོ། །ཞེས་གསུངས་པ་མི་འཐད་པར་
ཐལ། འདོད་པའི་ཕྱིར་ན་མ་ཁྱབ་སྟེ། ཐེག་དམན་གྱི་གྲུབ་མཐའི་དབང་དུ་བྱས་
ན་སྲིད་རྩེའི་སེམས་དང་ལམ་ཟག་མེད་ཀྱི་གཞི་མཐུན་མེད་ཀྱང་ཐེག་ཆེན་གྱི་་་་
གྲུབ་མཐའི་དབང་དུ་བྱས་ན་དེ་ཡོད་པ་ལུང་དེའི་དོན་ཡིན་པའི་ཕྱིར། དེ་ལྟར་
མ་ཡིན་ན་ལུང་དེའི་དོན་མ་གྲུབ་པར་ཐལ། འདོད་སེམས་དང་ལམ་ཟག་མེད་
ཀྱི་གཞི་མཐུན་ཡོད་པའི་ཕྱིར་ཏེ། འདོད་པའི་སས་བསྡུས་ཀྱི་ཐེག་དམན་ཀྱི་མི་
སློབ་ལམ་ཡོད་པའི་ཕྱིར། ཉན་ཐོས་དགྲ་བཅོམ་པའི་རྒྱུད་ཀྱི་སོ་ཐར་གྱི་སྡོམ་པ་
དེ་དེ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། འདོད་པའི་སས་
བསྡུས་གང་ཞིག ཕྱི་མ་ཡིན་པའི་ཕྱིར། དང་པོ་དེར་ཐལ། སོ་ཐར་གྱི་སྡོམ་པ་
ཡིན་པའི་ཕྱིར། གཉིས་པ་དེར་ཐལ། ཉན་ཐོས་ཚོགས་ལམ་པའི་རྒྱུད་ཀྱི་སོ་ཐར་
གྱི་སྡོམ་པ་དེ་ཚོགས་ལམ་ཡིན་པའི་ཕྱིར་ཏེ། ཀུན་བཏུས་ལས། ཚོགས་ཀྱི་ལམ་
གང་ཞེ་ན། སོ་སོ་སྐྱེ་བོའི་ཚུལ་ཁྲིམས་དང་། །དབང་པོའི་སྒོ་སྡོམ་པ་དང་། ཞེས་
གསུངས་པའི་ཕྱིར། ཁོ་ན་རེ། སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་
རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་འཇུག་དེ་བསམ་གཏན་་་་་
དང་པོའི་དངོས་གཞིའི་སྙོམས་འཇུག་ཙམ་པོ་བ་དང་ཁྱད་པར་ཅན་གཉིས་ཀ་
ཡིན་པར་ཐལ། དེ་བསམ་གཟུགས་བརྒྱད་ཀ་ཡིན་པའི་ཕྱིར། འདོད་ན། དེ་
ཆོས་ཅན། རྟོག་བཅས་དཔྱོད་བཅས་ཀྱི་བསམ་གཏན་ཀྱི་སྙོམས་འཇུག་ཡིན་
439

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པར་ཐལ། བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་ཡིན་
པའི་ཕྱིར་ན་མ་ཁྱབ། འདོད་མི་ནུས་ཏེ། རྟོག་མེད་དཔྱོད་བཅས་ཀྱི་དེ་ཡིན་
པའི་ཕྱིར་ཏེ། བསམ་གཏན་དང་པོའི་དངོས་གཞིའི་སྙོམས་འཇུག་ཁྱད་པར་
ཅན་ཡིན་པའི་ཕྱིར། འདིའི་ལན་ལ། ཁ་ཅིག སྤང་བྱ་གཅིག་ཅར་བའི་ཉན་
ཐོས་དགྲ་བཅོམ་པའི་རྒྱུད་ཀྱི་བསམ་གཏན་དང་པོའི་དངོས་གཞིའི་སྙོམས་་་་་་
འཇུག་ལ་ཙམ་ཁྱད་གཉིས་ཀྱི་དབྱེ་བ་མེད་དེ། བསམ་གཏན་དང་པོའི་དངོས་
གཞིའི་སྙོམས་འཇུག་ཟག་མེད་ལ་དེ་མེད་པའི་ཕྱིར། རྟོག་དཔྱོད་གཉེན་པོའི་
ཡན་ལག་ཏུ་ལྡན་པའི་བསམ་གཏན་དང་པོའི་དངོས་གཞིའི་སྙོམས་འཇུག་ཟག་
མེད་མེད་པའི་ཕྱིར། ཞེས་ཟེར་བ་མི་འཐད་དེ། ཟག་མེད་ས་དགུ་མེད་པར་
ཐལ། བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བར་གྱུར་
པའི་ལམ་ཟག་མེད་མེད་པའི་ཕྱིར། གཞན་ཡང་། སྤང་བྱ་ཅིག་ཅར་བའི་ཉན་
ཐོས་དགྲ་བཅོམ་དེས་བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་་
རྗེས་སུ་བསམ་གཏན་གཉིས་པའི་དངོས་གཞི་ཐོབ་དོན་དུ་བསམ་གཏན་གཉིས་
པའི་ཉེར་བསྡོགས་སྒོམ་པ་ཡོད་པར་ཐལ། དེས་བསམ་གཏན་དང་པོའི་དངོས་
གཞིའི་སྙོམས་འཇུག་ཐོབ་པའི་དུས་སུ་བསམ་གཏན་གཉིས་པའི་དངོས་གཞི་མ་
ཐོབ་པའི་ཕྱིར། འདོད་ན། དེས་དེའི་རྗེས་སུ་བསམ་གཏན་གཉིས་པའི་ཉེར་
བསྡོགས་ཡིད་བྱེད་དྲུག་རིམ་ཅན་དུ་སྒོམ་པ་གཅིག་ཡོད་པར་ཐལ། འདོད་པ་
གང་ཞིག དེའི་ཉེར་བསྡོགས་ཟག་མེད་མེད་པའི་ཕྱིར། འདོད་ན། དེའི་རྒྱུད་
ལ་འཇིག་རྟེན་པའི་བར་ཆད་མེད་ལམ་གྱིས་བསྡུས་པའི་བསམ་གཏན་གཉིས་་་་
440

བསམ་གཟུགས་མཐའ་དཔྱོད།
པའི་ཉེར་བསྡོགས་ཡོད་པར་ཐལ། འདོད་པའི་ཕྱིར། འདོད་ན། དེའི་རྒྱུད་ལ་
འཇིག་རྟེན་པའི་སྒོམ་སྤང་དུ་གྱུར་པའི་བསམ་གཏན་དང་པོའི་ཉོན་མོངས་ཀྱི་
དངོས་གཉེན་བྱེད་པའི་བསམ་གཏན་གཉིས་པའི་ཉེར་བསྡོགས་ཡོད་པར་ཐལ།
འདོད་པའི་ཕྱིར། ཁོ་ན་རེ། དེའི་རྒྱུད་ཀྱི་བསམ་གཏན་དང་པོའི་དངོས་གཞིའི་
སྙོམས་འཇུག་ཆོས་ཅན། ཁྱོད་ཀྱི་གོང་ས་མེད་པར་ཐལ། ཁྱོད་སྲིད་རྩེའི་དངོས་
གཞིའི་སྙོམས་འཇུག་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། ཁྱོད་ཆོས་
ཅན་དེ་དང་གཅིག་ཡིན་པའི་ཕྱིར། ཡང་ཁོ་ན་རེ། སྲིད་རྩེའི་དངོས་གཞིའི་
སྙོམས་འཇུག་གི་གོང་ས་ཡོད་པར་ཐལ། སྤང་བྱ་ཅིག་ཅར་བའི་ཉན་ཐོས་དགྲ་
བཅོམ་པའི་རྒྱུད་ཀྱི་སྲིད་རྩེའི་དངོས་གཞིའི་སྙོམས་འཇུག་གི་གོང་ས་ཡོད་པའི་ས་
ཕྱིར། མ་གྲུབ་ན། དེར་ཐལ། དེའི་རྒྱུད་ཀྱི་བསམ་གཏན་གྱི་དངོས་གཞིའི་
དེ་གཉིས་ཡིན་ཁྱབ་མཉམ་ཡིན་པའི་ཕྱིར་
སྙོམས་འཇུག་གི་དེ་ཡོད་པ་གང་ཞིག 
ན་མི་ཁྱབ་སྟེ། ༧ སངས་རྒྱས་འཕགས་པའི་རྒྱུད་ཀྱི་སྟོང་ཉིད་མངོན་སུམ་དུ་
རྟོགས་པའི་མཁྱེན་པ་ཉན་ཐོས་ཀྱི་རྟོགས་རིགས་སུ་གནས་པར་ཐལ། དེའི་རྒྱུད་
ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་པ་ཉན་ཐོས་ཀྱི་་་་
དེ་གཉིས་ཡིན་ཁྱབ་མཉམ་ཡིན་པའི་ཕྱིར།
རྟོགས་རིགས་སུ་གནས་པ་གང་ཞིག 
ཁྱབ་པ་ཁས། ཁ་ཅིག ཟག་མེད་ཀྱི་བསམ་གཟུགས་བརྒྱད་ཡིན་ཁྱབ་མཉམ་
བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་པའི་
ཡིན་ཟེར་ན། ། 
གང་ཟག་ཡིན་ན། བསམ་གཏན་གཉིས་པའི་དེ་ཐོབ་པའི་གང་ཟག་ཡིན་དགོས་
བསམ་གཏན་དང་པོའི་དངོས་གཞིའི་སྙོམས་འཇུག་ཐོབ་པའི་ཕྱིར་
པར་ཐལ། 
441

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མི་འོང་ཡིན་ན། བསམ་གཏན་གཉིས་པའི་དེ་ཐོབ་པའི་ཕྱིར་མི་འོང་ཡིན་
དགོས་པའི་ཕྱིར། མ་གྲུབ་ན་སོང་། བསམ་གཏན་དང་པོའི་དངོས་གཞིའི་
སྙོམས་འཇུག་ཐོབ་བསམ་གཏན་གཉིས་པའི་དེ་མ་ཐོབ་པའི་ཕྱིར་མི་འོང་གི་ས་
རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་པ་ཆོས་ཅན།
བསམ་གཏན་གཉིས་པའི་དངོས་གཞིའི་སྙོམས་འཇུག་ཟག་མེད་ཡིན་པར་ཐལ།
བསམ་གཏན་དང་པོའི་དངོས་གཞིའི་སྙོམས་འཇུག་ཟག་མེད་ཡིན་པའི་ཕྱིར། །
ཁྱབ་པ་ཁས། དེར་ཐལ། གང་ཟག་གི་བདག་མེད་མངོན་སུམ་དུ་རྟོགས་པའི་
མཁྱེན་བ་གང་ཞིག བསམ་གཏན་དང་པོའི་དངོས་གཞིའི་སྙོམས་འཇུག་ཡིན་
པའི་ཕྱིར། དང་པོ་དངོས་ཕྱི་མ་དེར་ཐལ། དེ་དེའི་ཉེར་བསྡོགས་མ་ཡིན་པའི་
ཕྱིར། རྩ་བར་འདོད་ན། དེ་འདྲ་བའི་ཕྱིར་མི་འོང་ཆོས་ཅན། ཁྱོད་ཀྱི་བསམ་
གཏན་གཉིས་པའི་དངོས་གཞིའི་སྙོམས་འཇུག་ཟག་མེད་ཐོབ་པར་ཐལ། ཁྱོད་
ཀྱི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་མཁྱེན་པ་དེ་་་་༌་
བསམ་གཏན་གཉིས་པའི་དངོས་གཞིའི་སྙོམས་འཇུག་ཡིན་པའི་ཕྱིར། གཞན་
ཡང་། རྒྱུན་ཞུགས་ཞུགས་པའི་རྒྱུད་ཀྱི་ཉན་ཐོས་ཀྱི་མཐོང་ལམ་བར་ཆད་མེད་
ལམ་ཆོས་ཅན། སྲིད་རྩེའི་སྙོམས་འཇུག་ཟག་མེད་ཡིན་པར་ཐལ། བསམ་
གཏན་དང་པོའི་སྙོམས་འཇུག་ཟག་མེད་ཡིན་པའི་ཕྱིར། ཁྱབ་པ་ཁས། དེར་
ཐལ། དེའི་ཉེར་བསྡོགས་ཟག་མེད་ཡིན་པའི་ཕྱིར། འདོད་ན་སླ ཁོ་ན་རེ། །
སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པའི་རྒྱུད་ཀྱི་རྣམ་གྲོལ་ལམ་ཆོས་་་་་
ཅན། ། སྤང་བྱ་ཅིག་ཅར་པའི་ཉན་ཐོས་དགྲ་བཅོམ་པའི་རྒྱུད་ཀྱི་སྲིད་རྩེའི་
442

བསམ་གཟུགས་མཐའ་དཔྱོད་
སྙོམས་འཇུག་ཡིན་པར་ཐལ། དེའི་རྒྱུད་ཀྱི་བསམ་གཏན་དང་པོའི་སྙོམས་
འཇུག་ཡིན་པའི་ཕྱིར། ཁྱབ་སྟེ། དེའི་རྒྱུད་ཀྱི་བསམ་གཟུགས་བརྒྱད་ཡིན་ཁྱབ་
མཉམ་ཡིན་པའི་ཕྱིར་ཟེར་ན་མ་ཁྱབ། རྟགས་གྲུབ་སྟེ། དེའི་རྒྱུད་ཀྱི་བསམ་
གཏན་དང་པོའི་དངོས་གཞིའི་སྙོམས་འཇུག་ནས། སྲིད་རྩེའི་དངོས་གཞིའི་
སྙོམས་འཇུག་གི་བར་ཡིན་ཁྱབ་མཉམ་ཡིན་པའི་ཕྱིར། ཁ་ཅིག། བསམ་གཏན་
གྱི་རབ་མཐའ་ཡིན་ན་བསམ་གཏན་བཞི་པའི་དངོས་གཞིའི་སྙོམས་འཇུག་ཡིན་
པས་ཁྱབ་ཟེར་ན། དེ་མ་ཁྱབ་པར་ཐལ། བསམ་གཟུགས་བརྒྱད་ལ་རབ་མཐའ་
ཡོད་པའི་ཕྱིར། །སྤྱི་དང་། ས་བཅད་དང་བདེ་བ་གན ད་དུ་མ་
ཁོ བསམ་གཏན་དང་གཟུགས་མེད་དངོས་གཞིའི་ངོ་བོ་དང་ །
རྒྱུ་སྙོམས་འཇུག་དང་འབྲས་བུ་སྐྱེ་བའི་
༡།2 དེ་དང་། བ་ བོད་བསམ་གཏན་བཤད་པ།
གཉིས་པ་རང་ལུགས་ནི། བསམ་གཏན་གཟུགས་མེད་ཀྱི་ངོ་བོ་ལ། དངོས་
ཀྱི་དོན། དབྱེ་བ། ཕྱེ་བ་སོ་སོའི་དོན་བཤད་པའོ། །དང་པོ་ལ། རྒྱུ་སྙོམས་འཇུག་
གི་བསམ་གཏན་གཟུགས་མེད་བཤད་པ་དང་། འབྲས་བུ་སྐྱེ་བའི་བསམ་གཏན་
གཟུགས་མེད་བཤད་པ་གཉིས། དང་པོ་ནི། ཡན་ལག་གི་སྒོ་ནས་རང་གི་འོག་
ས་ལས་འདས་པའི་བསམ་གཏན་གྱི་དངོས་གཞིའི་སས་བསྡུས་ཀྱི་དགེ་བའི་་་་་
རིག་པ། བསམ་གཏན་གྱི་དངོས་གཞིའི་སྙོམས་འཇུག་གི་མཚན་ཉིད། བསམ་
གཏན་གྱི་དངོས་གཞིའི་སྙོམས་འཇུག་གང་ཞིག རང་འབྲས་སྡུག་བསྔལ་བདེན་
པ་སྐྱེད་བྱེད་ཀྱི་འཁོར་བས་བསྡུས་པའི་ཆོས། རྒྱུ་སྙོམས་འཇུག་གི་བསམ་གཏན་
443

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གྱི་དངོས་གཞིའི་སྙོམས་འཇུག་གི་མཚན་ཉིད། དམིགས་པའི་སྒོ་ནས་རང་གི་
འོག་ས་ལས་འདས་པའི་གཟུགས་མེད་ཀྱི་དངོས་གཞིའི་སས་བསྡུས་ཀྱི་དགེ་་་་་
བའི་རིག་པ་དེ། གཟུགས་མེད་ཀྱི་དངོས་གཞའི་སྙོམས་འཇུག་གི་མཚན་ཉིད།
གཟུགས་མེད་ཀྱི་དངོས་གཞིའི་སྙོམས་འཇུག་གང་ཞིག རང་འབྲས་སྡུག་བསྔལ་
བདེན་པ་སྐྱེད་བྱེད་ཀྱི་འཁོར་བས་བསྡུས་པའི་ཆོས།་ རྒྱུ་སྙོམས་འཇུག་གི་
གཟུགས་མེད་ཀྱི་དངོས་གཞིའི་སྙོམས་འཇུག་གི་མཚན་ཉིད། དེས་ན་བསམ་
གཏན་རྣམས་ལ་ཡན་ལག་གི་སྒོ་ནས་རང་གི་འོག་ས་ལས་འདས་པ་ཞེས་རྗོད་་་
པའི་རྒྱུ་མཚན་ཡོད་དེ། དེའི་དངོས་གཞིའི་སྙོམས་འཇུག་གོང་མ་གོང་མ་རྣམས་
འོག་མ་འོག་མའི་ཡན་ལག་རགས་པ་རྣམས་ལས་ངེས་པར་འབྱུང་ཞིང་། དེ་
རྣམ་ལ་ཡན་ལག་མི་འདྲ་པའི་དབྱེ་བ་ཡོད་པའི་རྒྱུ་མཚན་གྱིས་དེ་ལྟར་བརྗོད་་་་
པའི་ཕྱིར། གཟུགས་མེད་ཀྱི་དངོས་གཞིའི་སྙོམས་འཇུག་རྣམ་ལ། དམིགས་
པའི་སྒོ་ནས་རང་གི་འོག་ས་ལས་འདས་པ་ཞེས་བརྗོད་པའི་རྒྱུ་མཚན་ཡོད་དེ།
དེའི་དངོས་གཞིའི་སྙོམས་འཇུག་གོང་མ་གོང་མ་རྣམ་འོག་མ་འོག་མ་་་་་་་
དམིགས་པ་རགས་པ་རྣམ་ལས་ངེས་པར་འབྱུང་ཞིང་། དེ་རྣམ་ལ་དམིགས་པ་
མི་འདྲ་བའི་ཁྱད་པར་ཡོད་ཅིང་། ཡན་ལག་མི་འདྲ་བའི་ཁྱད་པར་མེད་པའི་རྒྱུ་
མཚན་གྱིས་དེ་ལྟར་བརྗོད་པའི་ཕྱིར། གཉིས་པ་ནི། ཚེ་རབས་གཞན་དུ་རྒྱུ་
སྙོམས་འཇུག་གི་བསམ་གཏན་སྒོམ་པའི་རྣམ་སྨིན་གྱི་འབྲས་བུ་དང་། རྒྱུ་
མཐུན་གྱི་འབྲས་བུ་གང་རུང་གིས་བསྡུས་པའི་སྐྱེས་ཐོབ་ཀྱི་ཆོས། འབྲས་བུ་སྐྱེ་
བའི་བསམ་གཏན་གྱི་མཚན་ཉིད། དཔེར་ན། ཚངས་རིས་ནས་འོག་མིན་གྱི་
444

བསམ་གཟུགས་མཐའ་དཔྱོད།
བར་གྱི་སེམས་ཅན་གྱི་རྒྱུད་ཀྱི་སྐྱེས་སྟོབས་གྱི་ཆོས་ལྟ་བུ། ཚེ་རབས་གཞན་དུ་རྒྱུ་
སྙོམས་འཇུག་གི་གཟུགས་མེད་བསྒོམས་པའི་རྣམ་སྨིན་གྱི་འབྲས་བུ་དང་རྒྱུ་་་་་
མཐུན་གྱི་འབྲས་བུ་གང་རུང་གིས་བསྡུས་པའི་སྐྱེས་སྟོབས་ཀྱི་ཆོས། འབྲས་བུ་
སྐྱེ་བའི་གཟུགས་མེད་ཀྱི་མཚན་ཉིད། དཔེར་ན། གཟུགས་མེད་རིགས་བཞིར་
སྐྱེས་པའི་སེམས་ཅན་གྱི་རྒྱུད་ཀྱི་སྐྱེས་སྟོབས་ཀྱི་ཆོས་ལྟ་བུའོ། །དེས་ན་རྒྱུ་སྙོམས་
འཇུག་གི་བསམ་གཏན་དང་འབྲས་བུ་སྐྱེ་བའི་བསམ་གཏན་གཉིས། འགལ་
ལམ་ཞེ་ན། མི་འགལ་ཏེ། དེ་ལ་མུ་བཞི་ཡོད་པའི་ཕྱིར་ཏེ། རྒྱུ་སྙོམས་འཇུག་གི་
བསམ་གཏན་ཡིན་ལ། འབྲས་བུ་སྐྱེ་བའི་བསམ་གཏན་མ་ཡིན་པའི་མུ། འབྲས་
བུ་སྐྱེ་བའི་བསམ་གཏན་ཡིན་ལ། གཅིག་ཤོས་མ་ཡིན་པའི་མུ། གཉིས་ཀ་ཡིན་
པའི་མུ། གཉིས་ཀ་མ་ཡིན་པའི་མུ་བཞིར་ཡོད་པའི་ཕྱིར། དང་པོ་ནི། འདོད་
པའི་བརྟེན་ཅན་གྱི་སོ་སོ་སྐྱེ་བོའི་རྒྱུད་ཀྱི་བསམ་གཏན་དང་པོའི་དངོས་གཞིའི་
སྙོམས་འཇུག་དག་པ་བ་ལྟ་བུ། གཉིས་པ་ནི། གཟུགས་ཁམས་པའི་གང་ཟག་གི་
རྒྱུད་ཀྱི་རྣམ་སྨིན་གྱི་ངོ་བོར་གྱུར་པའི་གཟུགས་ཕུང་ལྟ་བུ། གསུམ་པ་ནི།
བསམ་གཏན་དང་པོའི་རྟེན་ཅན་གྱི་སོ་སོ་སྐྱེ་བོའི་རྒྱུད་ཀྱི་བསམ་གཏན་དང་་་་
པོའི་དངོས་གཞིའི་སྙོམས་འཇུག་དང་། བསམ་གཏན་བཞི་པའི་རྟེན་ཅན་གྱི་སོ་
སོ་སྐྱེ་བོའི་རྒྱུད་ཀྱི་བསམ་གཏན་གྱི་དངོས་གཞིའི་སྙོམས་འཇུག་ལྟ་བུ། བཞི་པ་
ནི་སླ གཉིས་པ་དབྱེ་བ་ལ། གོང་སའི་དངོས་བཞིའི་སྙོམས་འཇུག་དེ་ལ་བརྒྱད་
ཡོད་དེ། བསམ་གཏན་དང་པོའི་དངོས་གཞི་ནས། སྲིད་རྩེའི་དངོས་གཞིའི་
སྙོམས་འཇུག་གི་བར་བརྒྱད་ཡོད་པའི་ཕྱིར། དེས་ན་བསམ་གཏན་དང་པོ་ནས་
445

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཅི་ཡང་མེད་ཀྱི་བར་ལ་ཉོན་མོངས་ཅན། དག་པ་བ། ཟག་མེད་གསུམ་དུ་ཡོད་
དེ། མཛོད་ལས། དེ་ལྟར་སྙོམས་འཇུག་དངོས་གཞིའི་རྫས། །རྣམ་པ་བརྒྱུད་
བདུན་རྣམ་པ་གསུམ། ཞེས་གསུངས་པའི་ཕྱིར། མངོན་པ་གོང་འོག་གཉིས་
ལས་སྲིད་རྩེའི་དངོས་གཞིའི་སྙོམས་འཇུག་ཟག་མེད་མེད་པར་བཤད་དེ། ཀུན་
བཏུས་ལས། འདུ་ཤེས་མེད་འདུ་ཤེས་མེད་མིན་སྐྱེ་མཆེད་ནི། འདུ་ཤེས་ཀྱི་རྒྱུ་
བ་ཡོངས་སུ་མི་གསལ་བའི་ཕྱིར་འཇིག་རྟེན་པ་ཉིད་དེ། དེའི་ཕྱིར་མཚན་མ་
མེད་པ་ཞེས་བྱའོ། །ཞེས་དང་། འགྲེལ་ཆེན་ལས། འདོད་པ་ཁམས་དང་སྲིད་རྩེ་
ན། བྱང་ཆུབ་ལམ་གྱི་ཡན་ལག་སྤངས། །ཞེས་གསུངས་པའི་ཕྱིར། མངོན་པ་
གོང་འོག་གཉིས་ལྟ་བུས། དེ་ལྟར་བཤད་ཀྱང་། རང་ལུགས་ནི། སྲིད་རྩེའི་
དངོས་གཞིའི་སྙོམས་འཇུག་ཟག་མེད་ཡོད་དེ། ཐེག་ཆེན་གྱི་སྒོམ་ལམ་བར་ཆད་
མེད་ལམ་གསར་དུ་སྐྱེ་བའི་སེམས་རྟེན་དུ་གྱུར་པའི་སྲིད་རྩེའི་དངོས་གཞིའི་་་་་
སྙོམས་འཇུག་ཟག་མེད་ཡོད་པར་འགྲེལ་ཆེན་ལས་བཤད་པའི་ཕྱིར། དེ་བཞིན་
དུ་ཐེག་དམན་གྱི་ལམ་ཟག་མེད་དང་སྲིད་རྩེའི་སེམས་ཀྱི་གཞི་མཐུན་ཡོད་དེ།
སྤང་བྱ་ཅིག་ཅར་བའི་ཉན་ཐོས་དགྲ་བཅོམ་པས་བསམ་གཏན་དང་པོའི་་་་་་
དངོས་གཞིའི་སྙོམས་འཇུག་ཐོབ་པའི་ཚེ། དེའི་ངོ་བོར་གྱུར་པའི་བསམ་
ཡི ན་
གཟུགས་བརྒྱད་ཀ་ཐོབ་པའི་ཕྱིར།
་་ ་ : བསམ་གཟུགས་བརྒྱད་སོ་སོའི་ངོ་བོ་བཤད་པ། ན །
གསུམ་པ་ཕྱེ་བ་སོ་སོའི་དོན་བཤད་པ་ལ། བསམ་གཟུགས་བརྒྱད་སོ་སོའི་
ངོ་བོ་བཤད་པ། སྙོམས་འཇུག་ཉོན་མོངས་ཅན་བཤད་པ། དག་པ་བ་བཤད་པ།
446

བསམ་གཟུགས་མཐའ་དཔྱོད་
ཟག་མེད་བཤད་པ། བསམ་གཏན་གྱི་ཡན་ལག་བཤད་པ། གཟུགས་མེད་ཀྱི་
དམིགས་པ་བཤད་པའོ། དང་པོ་ནི། རང་གི་འོག་ས་འདོད་པ་ལ་འདོད་ཆགས་
དང་བྲལ་བའི་རིགས་སུ་གནས་པའི་བསམ་གཏན་དང་པོའི་དངོས་གཞིའི་སས་
བསྡུས་ཀྱི་དགེ་བའི་རིག་པ། བསམ་གཏན་དང་པོའི་དངོས་གཞིའི་སྙོམས་
འཇུག་གི་མཚན་ཉིད། དབྱེ་ན། ཙམ་ཁྱད་གཉིས། བསམ་གཏན་དང་པོའི་
དངོས་གཞིའི་སྙོམས་འཇུག་གང་ཞིག ཚོར་བ་བདེ་བའི་ས་པའི་རིགས་སུ་
གནས་པ་དེ་ཙམ་པོ་བའི་མཚན་ཉིད། དེ་གང་ཞིག ཚོར་བ་བཏང་སྙོམས་གྱི་ས་
པའི་རིགས་སུ་གནས་པ་དེ་ཁྱད་པར་ཅན་གྱི་མཚན་ཉིད། དེ་ལ་ཙམཁྱད་
གཉིས་སུ་བྱེད་པའི་རྒྱུ་མཚན་ཡོད་དེ། དེའི་ཡན་ལག་ཏུ་གྱུར་པའི་རྟོག་པ་ལ་
འདོད་ཆགས་དང་བྲལ་ནས། དེའི་ཡན་ལག་ཏུ་གྱུར་པའི་དཔྱོད་པ་ལ་འདོད་
ཆགས་དང་མ་བྲལ་པའི་བསམ་གཏན་དང་པོའི་དངོས་གཞིའི་སྙོམས་འཇུག་་་་
ཡོད་པའི་རྒྱུ་མཚན་གྱིས་དེ་ལྟར་འབྱེད་པའི་ཕྱིར། བསམ་གཏན་གཉིས་པ་ཡན་
ཆད་ཀྱི་དངོས་གཞིའི་སྙོམས་འཇུག་ལ་ཙམ་ཁྱད་གཉིས་སུ་མི་འབྱེད་དེ། བསམ་
གཏན་གཉིས་པའི་དངོས་གཞིའི་སྙོམས་འཇུག་གི་ཡན་ལག་རྣམས་ནང་ཕན་་་་་
ཚུན་ལ་འདོད་ཆགས་དང་བྲལ་དཀའི་སླའི་ཁྱད་པར་མེད་པའི་ཕྱིར། རང་གི་
འོག་ས་བསམ་གཏན་དང་པོ་ལ་འདོད་ཆགས་དང་བྲལ་བའི་རིག་སུ་གནས་་་་་
པའི་བསམ་གཏན་གཉིས་པའི་དངོས་གཞིའི་སས་བསྡུས་ཀྱི་དགེ་བའི་རིག་པ།
བསམ་གཏན་གཉིས་པའི་དངོས་གཞིའི་སྙོམས་འཇུག་གི་མཚན་ཉིད། དེས་
གཞན་རྣམས་ལ་རིགས་འགྲེ། རང་གི་འོག་ས་ཅི་ཡང་མེད་པ་ལ་འདོད་ཆགས་
447

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དང་བྲལ་བའི་རིགས་སུ་གནས་པའི་སྲིད་རྩེའི་དངོས་གཞིའི་སས་བསྡུས་ཀྱི་་་་་
དགེ་བའི་རིག་པ། སྲིད་རྩེའི་དངོས་གཞིའི་སྙོམས་འཇུག་གི་མཚན་ཉིད།
སྙོམས་འཇུག་ཉོན་མོངས་ཅན་བཤད་པ།
གཉིས་པ་སྙོམས་འཇུག་ཉོན་མོངས་ཅན་བཤད་པ་ལ། གང་ལ་ཉོན་མོངས་
པར་བྱ་བའི་གཞི། གང་གིས་ཉོན་མོངས་པར་བྱ་བའི་ཆོས། ཇི་ལྟར་ཉོན་མོངས་
པར་བྱེད་པའི་ཚུལ་དང་གསུམ་ལས། དང་པོ་ནི། བསམ་གཏན་གཟུགས་མེད་
ཀྱི་དངོས་གཞིའི་སྙོམས་འཇུག་དག་པ་བ་རྣམས་ཡིན་ཏེ། མཛོད་ལས། འཇིག་
རྟེན་པ་ཡི་དགེ་བ་ནི། དག་པ་དེ་ནི་དེས་མྱོང་བྱ། །ཞེས་གསུངས་པའི་ཕྱིར།
གཉིས་པ་ལ་བཞི་ཡོད་དེ། སྲེད་པ་ལྟ་བ་ང་རྒྱལ། མ་རིག་པ་རྣམས་སུ་ཡོད་པའི་
ཕྱིར་ཏེ། ཀུན་བཏུས་ལས། ལུང་དུ་མ་བསྟན་པའི་རྩ་བ་བཞི་པོ། སྲེད་པ་དང་།
ལྟ་བ་དང་། ང་རྒྱལ་དང་། མ་རིག་པ་སྟེ། ཞེས་དང་། མཛོད་ལས། གཞན་
མིན་བཞི་ཞེས་ཉི་འོག་པ། །དེ་དག་སྲེད་ལྟ་ང་རྒྱལ་རྨོངས་ཞེས་གསུངས་པའི་
ཕྱིར། དེས་ན། ཀུན་བཏུས་ལས། ལུང་དུ་མ་བསྟན་ཞེས་སྨོས་པས་དགེ་བ་དང་
མི་དགེ་བ་གཉིས་ཀྱིས་ཉོན་མོངས་པར་མི་བྱེད་པ་དེ་བསྟན། དེས་ན་མི་དགེ་
བས་ཉོན་མོངས་པར་མི་བྱེད་དེ། ཁམས་གོང་ན་མི་དགེ་བ་མེད་པའི་ཕྱིར། རྩ་
བ་བཞི་པོ་ཞེས་སྨོས་པས། །ཁོང་ཁྲོས་ཉོན་མོངས་པར་མི་བྱེད་པ་དེ་བསྟན། །
དེས་ན་ཁོང་ཁྲོས་ཉོན་མོངས་པར་མི་བྱེད་དེ། ཁམས་གོང་ན་ཁོང་ཁྲོ་མེད་པའི་
ཕྱིར། གསུམ་པ་ནི། བསམ་གཏན་གྱི་དངོས་གཞིའི་སྙོམས་འཇུག་དག་པ་བ་ལ་
མཉམ་པར་བཞག་པའི་ཚེ་སྙོམས་འཇུག་གི་བདེ་བ་ལ་རོ་མྱང་གི་སྲེད་པ་སྐྱེས་ཏེ།
448

བསམ་གཟུགས་མཐའ་དཔྱོད། །
ཕྱིས་སྙོམས་འཇུག་དེ་སྲེད་པ་དེ་དང་མཚུངས་ལྡན་དུ་གྱུར་པ་ནི་སྲེད་པས་ཉོན་
མོངས་པར་བྱེད་པའི་ཚུལ་དང་། ཡང་དེ་ལ་མཉམ་པར་བཞག་པའི་ཚེ་མངོན་
ཤེས་ཀྱི་མཐུས་སྔོན་དང་ཕྱི་མའི་མཐའ་འགའ་ཞིག་མཐོང་བ་ན། བདག་དང་
འཇིག་རྟེན་རྟག་པའོ་སྙམ་པའི་ལྟ་བ་ངན་པ་སྐྱེས་ཏེ། ཕྱིས་སྙོམས་འཇུག་དེ་ལྟ་
བ་དེ་དང་མཚུངས་ལྡན་དུ་གྱུར་པ་ནི་ལྟ་བས་ཉོན་མོངས་པ་བྱེད་པའི་ཚུལ་་་་་
དང་། དེ་ལ་མཉམ་པར་བཞག་པའི་ཚེ་བདག་གིས་ནི་སྙོམས་འཇུག་འདི་ཐོབ་
ཀྱིས་གཞན་གྱིས་ནི་མ་ཐོབ་བོ་སྙམ་པའི་སེམས་ཁེངས་པས་ང་རྒྱལ་སྐྱེས་དེ།
ཕྱིས་སྙོམས་འཇུག་དེ་ང་རྒྱལ་དེ་དང་མཚུངས་ལྡན་དུ་གྱུར་པ་ནི། ང་རྒྱལ་གྱིས་
ཉོན་མོངས་པར་བྱེད་པའི་ཚུལ་དང་། དེ་ལ་མཉམ་པར་བཞག་པའི་ཚེ་མ་རིག་
པའི་དབང་གིས་བདག་གིས་ཐོབ་པའི་སྙོམས་འཇུག་འདི་ཐར་ལམ་ཡིན་ནམ་་་
མིན་སྙམ་པའི་ཐར་ལམ་ལ་ཐེ་ཚོམ་སྐྱེ་སྟེ། ཕྱིས་སྙོམས་འཇུག་དེ་མ་རིག་པ་དང་
མཚུངས་ལྡན་དུ་གྱུར་པ་ནི། མ་རིག་པས་ཉོན་མོངས་པར་བྱེད་པའི་ཚུལ་ཡིན་
ནོ༑ །འོ་ན། སྙོམས་འཇུག་ཉོན་མོངས་ཅན་རྣམས་སྙོམས་འཇུག་ཡིན་ནམ། ཞེ་
ན༑ མ་ཡིན་ཏེ། སྙོམས་འཇུག་ཡིན་ན་དགེ་བ་ཡིན་དགོས། དེ་རྣམས་ཉོན་
མོངས་ཅན་ཡིན་པའི་ཕྱིར། དང་པོ་དེར་ཐལ། སྙོམས་འཇུག་དགེ་བ་རྩེ་གཅིག་
པ། ཞེས་གསུངས་པའི་ཕྱིར། གཞན་ཡང་། བསམ་གཏན་གྱི་སྙོམས་འཇུག་
ཉོན་མོངས་ཅན་རྣམས་སྙོམས་འཇུག་མ་ཡིན་ཏེ། དེ་རྣམས་དེའི་ཡན་ལག་དང་
ཡང་མི་ལྡན་པའི་ཕྱིར་ཏེ། མཛོད་ལས། ཉོན་མོངས་ཅན་ལ་དགའ་བདེ་དང་།
རབ་དང་ཤེས་བཞིན་དྲན་པ་དང་། །བཏང་སྙོམས་དྲན་པ་དག་པ་མེད། །ཅེས་
449

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གསུངས་པའི་ཕྱིར། ཁོ་ན་རེ། སྙོམས་འཇུག་ཉོན་མོངས་ཅན་རྣམས་སྙོམས་
འཇུག་མ་ཡིན་ན། དེ་ལྟར་སྙོམས་འཇུག་དངོས་གཞིའི་རྫས། །རྣམ་པ་བརྒྱད་
བདུན་རྣམ་པ་གསུམ། །ཞེས་སྙོམས་འཇུག་གི་དབྱེ་བར་བཤད་པ་དང་འགལ་
ལོ་ཞེས་ཟེར་ན་སྐྱོན་མེད་དེ། དེ་རྣམས་སྙོམས་འཇུག་གི་རྫས་རྒྱུན་ཙམ་ཡིན་
པས། དེ་ལ་སྙོམས་འཇུག་གི་མིང་གིས་བཏགས་ནས་བསྟན་པ་ཡིན་པའི་ཕྱིར།
དཔེར་ན། ས་བོན་རུལ་བ་དེ་ས་བོན་མིན་ཀྱང་ས་བོན་གྱི་མིང་གིས་བཏགས་པ་
བཞིན་ནོ། །མཛོད་འགྲེལ་ལས། ཉོན་མོངས་ཅན་ཇི་ལྟར་བསམ་གཏན་ཡིན་ཞེ་
ན་ལོག་པར་སེམས་པའི་ཕྱིར། ཧ་ཅང་ཐལ་བར་འགྱུར་རོ་ཞེ་ན་མ་ཡིན་ཏེ། དེ་
དང་རིགས་མཐུན་པ་ཁོ་ན་ལ་དེའི་མིང་དུ་བཏགས་པའི་ཕྱིར་ཏེ། དཔེར་ན།
ས་བོན་རུལ་བ་བཞིན་ནོ། །ཞེས་གསུངས། སྙོམས་འཇུག་གི་རྫས་རྒྱུན་གང་ཞིག།
རང་སའི་ཉོན་མོངས་པས་བསླད་པ་དེ། སྙོམས་འཇུག་ཉོན་མོངས་ཅན་གྱི་
མཚན་ཉིད། 
གང་ལའང་འགལ་བ་ཀུན་ལ་བདག་པས་ཀྱང་ས 
་ པ་ལ རྒྱལ
། བསམ་གཏན་གྱི་སྙོམས་འཇུག་དག་པ་བ་བཤད་པ། ། ཁྲོ་
གསུམ་པ་བསམ་གཏན་གྱི་སྙོམས་འཇུག་དག་པ་བ་བཤད་པ་ལ། བསམ་
གཏན་གྱི་དངོས་གཞིའི་སྙོམས་འཇུག་གང་ཞིག །འཇིག་རྟེན་པའི་དགེ་བས་
བསྡུས་པ། བསམ་གཏན་གྱི་དངོས་གཞིའི་སྙོམས་འཇུག་དག་པ་བའི་མཚན་
ཉིད། དབྱེ་ན། དེ་དག་པ་བ་ཉམས་པ་ཆ་མཐུན། གནས་པ་ཆ་མཐུན། ཁྱད་
པར་ཆ་མཐུན། ངེས་འབྱེད་ཆ་མཐུན་དང་བཞི། དང་པོ་ནི། བསམ་གཏན་གྱི་
དངོས་གཞིའི་སྙོམས་འཇུག་དག་པ་བ་གང་ཞིག །རང་གི་མཇུག་ཐོགས་སུ་རང་
450

བསམ་གཟུགས་མཐའ་དཔྱོད། །
སའི་ཉོན་མོངས་དང་རང་གི་འོག་སའི་ཉོན་མོངས་གང་རུང་སྐྱེ་བ་དང་རྗེས་སུ་་
མཐུན་པ་དེ། ཉམས་པ་ཆ་མཐུན་གྱི་མཚན་ཉིད། དེ་གང་ཞིག །རང་གི་འཇུག་
ཐོག་སུ་རང་སའི་དངོས་གཞིའི་སྙོམས་འཇུག་དག་པ་བ་གཞན་སྐྱེ་བ་དང་རྗེས་་
སུ་མཐུན་པ་དེ། གནས་པ་ཆ་མཐུན་གྱི་མཚན་ཉིད། དེ་གང་ཞིག །རང་གི་
མཇུག་ཐོག་སུ་རང་གི་གོང་སའི་དངོས་གཞིའི་སྙོམས་འཇུག་དག་པ་གཞན་སྐྱེ་
བ་དང་རྗེས་སུ་མཐུན་པ་དེ་ཁྱད་པར་ཆ་མཐུན་གྱི་མཚན་ཉིད། དེ་གང་ཞིག་
རང་གི་མཇུག་ཐོགས་སུ་དངོས་གཞིའི་སྙོམས་འཇུག་ཟག་མེད་སྐྱེ་བ་དང་རྗེས་་་་
སུ་མཐུན་པ་དེ་ངེས་འབྱེད་ཆ་མཐུན་གྱི་མཚན་ཉིད་ཡིན་ཏེ། མཛོད་ལས། དག་
པ་ཉམས་པ་ཆ་མཐུན་སོགས། རྣམ་བཞི་དེ་ནི་གོ་རིམ་བཞིན། ཉོན་མོངས་སྐྱེ་
དང་རང་ས་དང་། །གོང་དང་ཟག་མེད་རྗེས་མཐུན་པའོ། །ཞེས གསུངས་པའི་
ཕྱིར། གཟུགས་མེད་ཀྱི་དངོས་གཞིའི་སྙོམས་འཇུག་གང་ཞིག །འཇིག་རྟེན་
པའི་དགེ་བས་བསྡུས་པ་དེ། གཟུགས་མེད་ཀྱི་དངོས་གཞིའི་སྙོམས་འཇུག་དག་
པ་བའི་མཚན་ཉིད ཡང་བསམ་གཏན་གྱི་དངོས་གཞིའི་སྙོམས་འཇུག་དག་པ་
བ་ལ་དབྱེ་ན། བསམ་གཏན་དང་པོ་ནས་བཞི་པའི་བར་བཞི་ཡོད། བསམ་
གཏན་དང་པོའི་དངོས་གཞིའི་སྙོམས་འཇུག་གང་ཞིག །འཇིག་རྟེན་པའི་དགེ་
བས་བསྡུས་པ་དེའི་དངོས་གཞིའི་སྙོམས་འཇུག་དག་པ་བའི་མཚན་ཉིད། དབྱེ་
ན་བཞི་ཡོད་དོ། མཚན་ཉིད་ནི་སྲིད་རྩེའི་བར་དུ་ཡང་སྔ་མས་རིགས་འགྲེ།
ཁྱད་པར་ནི། སྲིད་རྩེའི་དངོས་གཞིའི་སྙོམས་འཇུག་དག་པ་བ་ཁྱད་པར་ཆ་
མཐུན་མེད་དེ། སྲིད་རྩེ་ལ་གོང་ས་མེད་པའི་ཕྱིར། ཁ་ཅིག །མངོན་པ་གོང་འོག་
451

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
གཉིས་ཀྱི་ལུགས་ལ་སྲིད་རྩེའི་དངོས་གཞིའི་སྙོམས་འཇུག་དག་པ་བ་ངེས་་་་་
འབྱེད་ཆ་མཐུན་མེད་དེ། སྲིད་རྩེའི་སེམས་དང་ཐེག་དམན་གྱི་ལམ་ཟག་མེད་
ཀྱི་གཞི་མཐུན་མེད་པའི་ཕྱིར། ཟེར་བ་མི་འཐད་དེ། མངོན་པ་གོང་འོག་ལྟར་
ན་ཡང་། སྲིད་རྩེའི་དངོས་གཞིའི་སྙོམས་འཇུག་དག་པ་བ་ངེས་འབྱེད་ཆ་
མཐུན་ཡོད་པར་ཐལ། རང་གི་མཇུག་ཐོག་དེ་མ་ཐག་ཏུ་སྙོམས་འཇུག་ཟག་
མེད་སྐྱེ་བ་དང་རྗེས་སུ་མཐུན་པའི་སྲིད་རྩེའི་དངོས་གཞིའི་སྙོམས་འཇུག་དག་་
པ་བ་ཡོད་པའི་ཕྱིར་ཏེ། རང་གི་མཇུག་ཐོགས་དེ་མ་ཐག་ཏུ་ཅི་ཡང་མེད་ཀྱི་
དངོས་གཞིའི་སྙོམས་འཇུག་ཟག་མེད་སྐྱེ་བ་དང་རྗེས་སུ་མཐུན་པའི་སྲིད་རྩེའི་
དངོས་གཞིའི་སྙོམས་འཇུག་དག་པ་བ་ཡོད་པའི་ཕྱིར་ཏེ། སྲིད་རྩེའི་རྟེན་ཅན་
གྱི་ཕྱིར་མི་འོང་དེས་ཅི་ཡང་མེད་ཀྱི་སེམས་ལ་བརྟེན་ནས་སྲིད་རྩེ་ལ་ཆགས་བྲལ་
བྱེད་པའི་ཕྱིར་ཏེ། མཛོད་ལས། བསམ་གཏན་གཟུགས་མེད་རང་དང་ནི། །
ཞེས་སོགས་གསུངས་པའི་ཕྱིར། བཞི་པ་སྙོམས་འཇུག་ཟག་མེད་བཤད་པ་ལ། །
བསམ་གཏན་གྱི་དངོས་གཞིའི་སྙོམས་འཇུག་གང་ཞིག །འཇིག་རྟེན་ལས་
འདས་པའི་དགེ་བར་དམིགས་པ་དེ། དེའི་དངོས་གཞིའི་སྙོམས་འཇུག་ཟག་
མེད་ཀྱི་མཚན་ཉིད། གཟུགས་མེད་ཀྱི་དངོས་གཞིའི་སྙོམས་འཇུག་གང་ཞིག །
འཇིག་རྟེན་ལས་འདས་པའི་དགེ་བར་དམིགས་པ་དེ་དེའི་དངོས་གཞིའི་སྙོམས་
འཇུག་ཟག་མེད་ཀྱི་མཚན་ཉིད་ཡིན་ཏེ། མཛོད་ལས། ཟག་མེད་འཇིག་རྟེན་
འདས་ཀྱི་ཡིན། ཞེས་གསུངས་པའི་ཕྱིར།
452

བསམ་གཟུགས་མཐའ་དཔྱོད་ནི།
པ་བསམ་གཏན་གྱི་ཡན་ལག་བཤད་པ་དང་ ན་པ། པན་
2 པར ། སོ་སོའི་ངོ་བོ་ངོས་བཟུང་བ། །ཀ་
ལྔ་པ་བསམ་གཏན་གྱི་ཡན་ལག་བཤད་པ་ལ། དབྱེ་བ། བསྡུ་བ། སོ་སོའི་
ངོ་བོ་ངོས་བཟུང་བའོ། །དང་པོ་ནི། བསམ་གཏན་གྱི་ཡན་ལག་དེ་ལ་བཅོ་
བརྒྱད་ཡོད་དེ། བསམ་གཏན་དང་པོའི་ཡན་ལག་ལྔ། གཉིས་པའི་བཞི། །
གསུམ་པའི་ལྔ། བཞི་པའི་བཞི་རྣམས་སུ་ཡོད་པའི་ཕྱིར། དང་པོ་ལ་ལྔ་ཡོད་དེ།
གཉེན་པོའི་ཡན་ལག་རྟོག་དཔྱོད་གཉིས། ཕན་ཡོན་གྱི་ཡན་ལག་དབེན་པ་ལས་
སྐྱེས་པའི་དགའ་བདེ་གཉིས། གནས་ཀྱི་ཡན་ལག་ཏིང་ངེ་འཛིན་རྣམས་སུ་ཡོད་
པའི་ཕྱིར། གཉིས་པའི་ཡན་ལག་བཞི་ཡོད་དེ། གཉེན་པོའི་ཡན་ལག་ནང་རབ་
ཏུ་དྭང་བ་དང་། ཕན་ཡོན་གྱི་ཡན་ལག་ཏིང་ངེ་འཛིན་ལས་སྐྱེས་པའི་དགའ་
བདེ་གཉིས། གནས་ཀྱི་ཡན་ལག་ཏིང་ངེ་འཛིན་རྣམས་སུ་ཡོད་པའི་ཕྱིར།།
གསུམ་པའི་ཡན་ལག་ལྔ་ཡོད་དེ། གཉེན་པོའི་ཡན་ལག་དྲན་པ་ཤེས་བཞིན་
བཏང་སྙོམས་གསུམ། ཕན་ཡོན་གྱི་ཡན་ལག་དགའ་བས་དབེན་པའི་བདེ་བའི་
དབང་པོ་གནས་ཀྱི་ཡན་ལག་ཏིང་ངེ་འཛིན་རྣམས་སུ་ཡོད་པའི་ཕྱིར། བཞི་
པའི་ཡན་ལག་ལ་བཞི་ཡོད་དེ། གཉེན་པོའི་ཡན་ལག་དྲན་པ་དང་བཏང་
སྙོམས་ཡོངས་དག་གཉིས། ཕན་ཡོན་གྱི་ཡན་ལག་ཚོར་བ་བཏང་སྙོམས་གནས་
ཀྱི་ཡན་ལག་ཏིང་ངེ་འཛིན་རྣམས་སུ་ཡོད་པའི་ཕྱིར་ཏེ། མཛོད་ལས། དང་པོ་
ལ་ལྔ་རྟོག་དཔྱོད་དང་། །དགའ་དང་བདེ་དང་ཏིང་འཛིན་རྣམས། ། གཉིས་པ་
ལ་ནི་ཡན་ལག་བཞི། །རབ་དང་དང་ནི་དགའ་ལ་སོགས། །གསུམ་པ་ལ་ལྔ་
453

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བཏང་སྙོམས་དང་། །དྲན་དང་ཤེས་བཞིན་བདེ་དང་གནས། །མཐའ་ན་བཞི་
དྲན་བཏང་སྙོམས་དང་། – །བདེ་མིན་སྡུག་མིན་ཏིང་འཛིན་རྣམས། ཞེས་
གསུངས་པའི་ཕྱིར། གཉིས་པ་ལ་བསྡུ་བ་ནི། མཛོད་པའི་ལུགས་དང་། ཀུན་
བཏུས་ཀྱི་ལུགས་གཉིས། དང་པོ་ནི། བསམ་གཏན་གྱི་ཡན་ལག་དེ་ལ་མིང་གི་
སྒོ་ནས་བཅོ་བརྒྱད་དུ་དབྱེ་བ་དེ། རྫས་ཀྱིས་བསྡུ་ན་བཅུ་གཅིག་ཏུ་འདུ་བ་ཡིན་
ཏེ། རྟོག་དཔྱོད་གཉིས། དགའ་བདེ་གཉིས། ཏིང་ངེ་འཛིན། ནང་རབ་ཏུ་དྭང་
བ། དྲན་ཤེས་བཞིན་བཏང་སྙོམས་གསུམ། ཚོར་བ་སེམས་བདེ་བའི་དབང་པོ།
ཚོར་བ་བཏང་སྙོམས་ཀྱི་དབང་པོ་རྣམས་སུ་འདུ་པའི་ཕྱིར། རང་ལུགས་ནི། །
ཀུན་བཏུས་ཀྱི་རྗེས་སུ་འབྲང་ཞིང་། དེའི་ལུགས་ལ། བསམ་གཏན་གྱི་ཡན་ལག་
རྣམ་པ་དགུར་འདུ་སྟེ་དགའ་བདེ་གཉིས་ངོ་བོ་གཅིག་ཅིང་། ནང་རབ་ཏུ་དྭང་
བ་དྲན་ཤེས་བཞིན་བཏང་སྙོམས་གསུམ་ལས་རྫས་གཞན་མ་ཡིན་པའི་ཕྱིར། །
གཞན་ཡང་། བསམ་གཏན་གྱི་ཡན་ལག་རྣམས་གསུམ་དུ་ཡང་འདུ་སྟེ། གནོད་
པ་སྤོང་བ་གཉེན་པོའི་ཡན་ལག །ཕན་པ་སྒྲུབ་པ་ཕན་ཡོན་གྱི་ཡན་ལག །ཏིང་
ངེ་འཛིན་གནས་ཀྱི་ཡན་ལག་དང་གསུམ་དུ་འདུ་བའི་ཕྱིར། དེ་ཡང་ཡིན་ཏེ།
བསམ་གཏན་དང་པོའི་ཡན་ལག་ཏུ་གྱུར་པའི་རྟོག་དཔྱོད་གཉིས། གཉིས་པའི་
ཡན་ལག་ཏུ་གྱུར་པའི་ནང་རབ་ཏུ་དྭང་བ། གསུམ་པའི་ཡན་ལག་ཏུ་གྱུར་པའི་
དྲན་ཤེས་བཞིན་བཏང་སྙོམས་གསུམ་བཞི་པའི་ཡན་ལག་ཏུ་གྱུར་པའི་དྲན་པ་་་
དང་བཏང་སྙོམས་ཡོངས་དག་རྣམས་གནོད་པ་སྤོང་བ་གཉེན་པོའི་ཡན་ལག་་་་
ཏུ་འདུ། བསམ་གཏན་དང་པོའི་ཡན་ལག་ཏུ་གྱུར་པའི་དབེན་པ་ལས་སྐྱེས་
454

བསམ་གཟུགས་མཐའ་དཔྱོད།
པའི་དགའ་བདེ་གཉིས་གཉིས་པའི་ཡན་ལག་ཏུ་གྱུར་པའི་ཏིང་ངེ་འཛིན་ལས་་་་
སྐྱེས་པའི་དགའ་བདེ་གཉིས། གསུམ་པའི་ཡན་ལག་ཏུ་གྱུར་པའི་དགའ་བས་
དབེན་པའི་བདེ་པའི་དབང་པོ། བཞི་བའི་ཡན་ལག་ཏུ་གྱུར་པའི་ཚོར་བ་
བཏང་སྙོམས་རྣམས་ཕན་ཡོན་གྱི་ཡན་ལག་ཏུ་འདུ། བཞི་གའི་ཏིང་ངེ་འཛིན་
རྣམས་གནས་ཀྱི་ཡན་ལག་ཏུ་འདུ་བའི་ཕྱིར། དང་པོ་གྲུབ་སྟེ། བསམ་གཏན་
དང་པོའི་ཡན་ལག་ཏུ་གྱུར་པའི་རྟོག་དཔྱོད་གཉིས་ནས་བཞི་པའི་ཡན་ལག་ཏུ་
གྱུར་པའི་དྲན་པ་དང་བཏང་སྙོམས་ཡོངས་དག་གིས་བར་རྣམས་རང་རང་གི་་་
ཉེར་བསྡོགས་ཀྱི་སྐབས་ཀྱི་གཉེན་པོའི་རྒྱུན་ཡིན་པའི་ཕྱིར། གཉིས་པ་གྲུབ་སྟེ།
བསམ་གཏན་དང་པོའི་ཡན་ལག་ཏུ་གྱུར་པའི་དགའ་བདེ་གཉིས་ནས། བཞི་
པའི་ཡན་ལག་ཏུ་གྱུར་པའི་ཚོར་བ་བཏང་སྙོམས་ཀྱི་བར་རྣམས་གཉེན་པོས་་་་་
སྤང་བྱ་སྤང་པའི་ཕན་ཡོན་གྱི་ཡན་ལག་ཡིན་པའི་ཕྱིར། གསུམ་པ་གྲུབ་སྟེ།
ཏིང་ངེ་འཛིན་རྣམས་ཀྱིས་གཉེན་པོའི་ཡན་ལག་དང་། ཕན་ཡོན་གྱི་ཡན་ལག་
རྣམས་ཀྱི་རྟེན་བྱེད་པའི་ཕྱིར། རྟགས་གསུམ་ཀ་གྲུབ་སྟེ། ཀུན་བཏུས་ལས།
གཉེན་པོའི་ཡན་ལག་དང་ཕན་ཡོན་གྱི་ཡན་ལག་དང་དེ་གཉིས་ཀའི་གནས་ཀྱི་་
ཡན་ལག་གི་ཕྱིར་རོ། །ཞེས་གསུངས་པའི་ཕྱིར། གསུམ་པ་སོ་སོའི་ངོ་བོ་ངོས་
བཟུང་བ་ལ། བསམ་གཏན་དང་པོའི་ཡན་ལག་ཏུ་གྱུར་པའི་རྟོག་དཔྱོད་གཉིས་
སུ་ཕྱེ་བའི་རྟོག་པ་ནི། རང་ཡུལ་ལ་རྩིང་བའི་རྣམས་པས་འཇུག་པའི་སེམས་
བྱུང་གཅིག་ལ་བྱེད། དེའི་ཡན་ལག་ཏུ་གྱུར་པའི་རྟོག་དཔྱོད་གཉིས་སུ་ཕྱེ་བའི་
དཔྱོད་པ་ནི་རང་ཡུལ་ལ་ཞིབ་པའི་རྣམ་པས་འཇུག་པའི་སེམས་བྱུང་གཅིག་ལ་་
455)

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བྱེད་དེ། མཛོད་ལས། རྟོག་དང་དཔྱོད་པ་རྩིང་ཞིབ་ཉིད། །ཞེས་དང་། ཀུན་
བཏུས་ལས། རྟོག་པ་གང་ཞེ་ན། སེམས་པའམ། ཤེས་རབ་ལ་བརྟན་ནས།
ཀུན་ཏུ་འཚོལ་བའི་ཡིད་ཀྱིས་བརྗོད་པ་སྟེ། དེ་ན་སེམས་རྩིང་བའོ། ། དཔྱོད་པ་
གང་ཞེ་ན། སེམས་པའམ། ཤེས་རབ་ལ་བརྟེན་ནས་སོ་སོར་རྟོགས་པའི་ཡིད་
ཀྱིས་བརྗོད་པ་སྟེ། དེ་ནི་སེམས་ཞིབ་པའོ། །ཞེས་གསུངས་པའི་ཕྱིར། དེས་ན་
བསམ་གཏན་དང་པོའི་ཡན་ལག་ཏུ་གྱུར་པའི་རྟོག་པ་དེ། སེམས་རྩིང་བའི་
རྣམ་པ་ཅན་དང་། དེའི་ཡན་ལག་ཏུ་གྱུར་པའི་དཔྱོད་པ་དེ་སེམས་ཞིབ་པའི་
རྣམ་པ་ཅན་ཡིན་ན། ། དེ་གཉིས་བསམ་གཏན་དང་པོའི་དངོས་གཞིའི་སྙོམས་
འཇུག་ཙམ་པོ་བའི་ཡན་ལག་ཏུ་ལྡན་པར་འགལ་ལོ། །ཞེ་ན། སྐྱོན་མེད་དེ།
བསམ་གཏན་དང་པོའི་ཡན་ལག་ཏུ་གྱུར་པའི་རྟོག་པ་དེས་རང་དང་མཚུངས་་་
ལྡན་གྱི་བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་དེ་ཧ་་་་
ཅང་རྩིང་བར་མི་བྱེད། དེའི་ཡན་ལག་ཏུ་གྱུར་པའི་དཔྱོད་པ་དེས་རང་དང་
མཚུངས་ལྡན་གྱི་བསམ་གཏན་དང་པོའི་དངོས་གཞིའི་སྙོམས་འཇུག་ཙམ་པོ་བ་
དེ་ཧ་ཅང་ཞིབ་བར་མི་བྱེད་པ་ཡིན་པའི་ཕྱིར། དཔེར་ན། མར་གསར་པ་ཆུ་
གྲང་མོའི་ནང་དུ་བཅུག་སྟེ་ཉི་མའི་འོད་ཟེར་ལ་བཞག་པའི་ཚེ་ཉི་མས་ཧ་ཅང་་་་
ཚ་བར་མི་བྱེད་ཆུས་ཧ་ཅང་གྲང་བར་མི་བྱེད་པ་བཞིན་ནོ། །མཛོད་པའི་ལུགས་
ལ། བསམ་གཏན་དང་པོའི་ཡན་ལག་ཏུ་གྱུར་པའི་དགའ་བ་ནི་དེར་གྱུར་པའི་
ཚོར་བ་ཡིད་བདེ་གཅིག་ལ་འཇོག་སྟེ། མཛོད་ལས། ལུང་རྣམ་གཉིས་ཕྱིར་
དགའ་ཡིད་བདེ། ཞེས་གསུངས་པའི་ཕྱིར། དེའི་ཡན་ལག་ཏུ་གྱུར་པ་བདེ་བ་ནི་
456

བསམ་གཟུགས་མཐའ་དཔྱོད། །
ཤིན་སྦྱངས་གི་བདེ་བ་ལ་བྱེད་དེ། མཛོད་ལས། དང་པོ་ནི། ཤིན་ཏུ་སྦྱངས་པ་
བདེ་བ་ཡིན། ཞེས་གསུངས་པའི་ཕྱིར། རང་ལུགས་ནི། བསམ་གཏན་དང་
པོའི་ཡན་ལག་ཏུ་གྱུར་པའི་ཚོར་བ་སིམ་པར་མྱོང་བ་དེ་ཆོས་ཅན། བདེ་བ་ཞེས་
བརྗོད་པའི་རྒྱུ་མཚན་ཡོད་དེ། རང་རྒྱུད་ལྡན་གྱི་གང་ཟག་གི་རྒྱུད་ཀྱི་དབང་པོ་
རྟེན་བཅས་ལས་རུང་དུ་བྱེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་
ཆོས་ཅན། དགའ་བ་ཞེས་བརྗོད་པའི་རྒྱུ་མཚན་ཡོད་དེ། རང་དང་མཚུངས་
ལྡན་གྱི་རྣམ་ཤེས་འཁོར་བཅས་དགའ་བ་རྣམས་ཀྱིས་ཚིམ་པར་བྱས་པའི་སྒོ་་་་
ནས་སེམས་ལས་རུང་དུ་བྱེད་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར་རོ། །
དེ་སྐད་དུ་ཡང་། ཉན་ས་ལས། གཟུགས་ཀྱི་ལུས་དང་། ཡིད་ཀྱི་ལུས་ཀྱི་ཚོར་
བའི་བདེ་བ་དང་ཤིན་ཏུ་སྦྱངས་པའི་བདེ་བ་སོ་སོར་མྱོང་བར་བྱེད་པས་ནི།
དེའི་ཕྱིར་བདེ་བ་ལུས་ཀྱིས་མྱོང་ལ། ཞེས་གསུངས་པའི་ཕྱིར། བསམ་གཏན་
དང་པོའི་ཡན་ལག་ཏུ་གྱུར་པའི་ཏིང་ངེ་འཛིན་ནི་དེ་དང་མཚུངས་ལྡན་གྱི་་་་་
སེམས་སེམས་བྱུང་རྣམས་དམིགས་པ་གཅིག་ལ་སྡུད་པར་བྱེད་པའི་བསམ་་་་་
གཏན་དང་པོའི་ཡིད་བྱེད་ཅིག་ལ་བྱེད། བྱེ་བྲག་སྨྲ་བ་ན་རེ། བསམ་གཏན་
དང་པོའི་ཡན་ལག་ཏུ་གྱུར་པའི་ཏིང་ངེ་འཛིན་དེ། བསམ་གཏན་དང་པོའི་
དངོས་གཞིའི་སྙོམས་འཇུག་ཀྱང་ཡིན། དེའི་ཡན་ལག་ཀྱང་ཡིན། དེ་ལས་
གཞན་པའི་ཡན་ལག་རྣམས་དེའི་ཡན་ལག་ཡིན་ཀྱང་དེའི་དངོས་གཞིའི་སྙོམས་
འཇུག་མ་ཡིན་པའི་ཕྱིར། ཞེས་ཟེར། རང་ལུགས་ནི། བསམ་གཏན་དང་པོའི་
ཡན་ལག་ཏུ་གྱུར་པའི་རྟོག་པ་ནི་ཡན་ལག་ལྔ་པའི་བསམ་གཏན་དང་པོའི་་་་་
457

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དངོས་གཞིའི་སྙོམས་འཇུག་མིན་ཀྱང་། དེའི་དངོས་གཞིའི་སྙོམས་འཇུག་ཡིན་
ཏེ། ཡན་ལག་བཞི་པའི་དམག་གི་ནང་ཚན་དུ་གྱུར་པའི་རྟ་བའི་དམག་དེ་ཡན་
ལག་བཞི་བའི་དམག་མིན་ཀྱང་། དམག་ཡིན་པ་བཞིན་ཡིན་པའི་ཕྱིར། དེ་སྐད་
དུ་ཡང་། མཛོད་འགྲེལ་ལས། ཏིང་ངེ་འཛིན་ནི་ཡན་ལག་ཀྱང་ཡིན་ལ་བསམ་
གཏན་ཡང་ཡིན་ནོ། །ལྷག་མ་རྣམས་ནི་ཡན་ལག་དག་ཡིན་ནོ་ཞེས་གྲག་གོ །
ཡན་ལག་བཞི་པའི་དམག་ཇི་ལྟ་བར་ཡན་ལག་ལྔ་པའི་བསམ་གཏན་ཡང་དེ་་་
དང་འདྲ་ལ། ཞེས་གསུངས་པའི་ཕྱིར། བསམ་གཏན་གཉིས་པའི་ཡན་ལག་ཏུ་
གྱུར་པའི་ནང་རབ་ཏུ་དྭང་བ་དེ་གང་ཞེ་ན། བྱེ་བྲག་སྨྲ་བ་ན་རེ། བསམ་གཏན་
དང་པོ་ལས་ངེས་པར་འབྱུང་བའི་ཡིད་ཆེས་པའི་དད་པ་ལ་བྱེད། ཞེས་ཟེར།
དེ་སྐད་དུ་ཡང་། མཛོད་ལས། རབ་ཏུ་དྭང་བ་དད་པ་ཡིན། །ཞེས་གསུངས་
པའི་ཕྱིར། རང་ལུགས་ནི། བསམ་གཏན་གཉིས་པའི་ཡན་ལག་ཏུ་གྱུར་པའི་
དྲན་ཤེས་བཞིན་བཏང་སྙོམས་གསུམ་པོ་དེ་དེའི་ཡན་ལག་ཏུ་གྱུར་པའི་ནང་་་་་
རབ་ཏུ་དྭང་བ་ཡིན་ཏེ། བསྡུ་བ་ལས། དེའི་ནང་ཡོངས་སུ་དྭང་བའི་ཆོས་ཀྱི་ངོ་
བོ་ཉིད་གང་ཞེ་ན། སྨྲས་པ། དྲན་པ་དང་། ཤེས་བཞིན་དང་། བཏང་སྙོམས་ཀྱི་
ངོ་བོ་ཉིད་དོ། །ཞེས་གསུངས་པའི་ཕྱིར། དེའི་ཡན་ལག་ཏུ་གྱུར་པའི་དགའ་
བདེ་གཉིས་ངོ་བོ་གཅིག་ཡིན་ཏེ། དེའི་ཡན་ལག་ཏུ་གྱུར་པའི་ཚོར་བ་སིམ་པར་
མྱོང་བ་དེས་རང་རྒྱུད་ལྡན་གྱི་གང་ཟག་གི་རྒྱུད་ཀྱི་དབང་པོ་རྟེན་བཅས་དེ་ལས་
རུང་དུ་བྱེད་པའི་ཆ་ནས་བདེ་བ་དང་། རང་དང་མཚུངས་ལྡན་གྱི་རྣམ་ཤེས་
འཁོར་བཅས་དགའ་བ་རྣམས་ཀྱིས་ཚིམ་པར་བྱེད་པའི་སྒོ་ནས་དགའ་བར་་་་
458

བསམ་གཟུགས་མཐའ་དཔྱོད། །
བཞག་པའི་ཕྱིར། ཏིང་ངེ་འཛིན་ནི་རང་དང་མཚུངས་ལྡན་གྱི་སེམས་སེམས་
བྱུང་རྣམས་དམིགས་པ་གཅིག་ལ་སྡུད་པར་བྱེད་པའི་བསམ་གཏན་གཉིས་པའི་
ཡིད་བྱེད་ཅིག་ལ་བྱེད། བསམ་གཏན་གསུམ་པའི་ཡན་ལག་ཏུ་གྱུར་པའི་བདེ་
བ་ནི། དགའ་བའི་ཀུན་དཀྲིས་དང་བྲལ་བའི་སེམས་ཚོར་བདེ་བའི་དབང་པོ་
ལ་བྱེད། དེའི་ཡན་ལག་ཏུ་གྱུར་པའི་དྲན་པ་ནི། དགའ་བའི་ཀུན་དཀྲིས་ལྡོག་
པའི་དམིགས་རྣམ་མི་བརྗེད་པར་འཛིན་པའི་བསམ་གཏན་གསུམ་པའི་ཡིད་་་་
བྱེད་ཅིག་ལ་བྱེད། དེའི་ཤེས་བཞིན་ནི་བྱིང་རྒོད་འབྱུང་མི་འབྱུང་རྟོག་པའི་
བསམ་གཏན་གསུམ་པའི་ཡིད་བྱེད་ཅིག་ལ་བྱེད། བཏང་སྙོམས་ནི་རྟོག་དཔྱོད་
གཉིས་དང་དགའ་བའི་སྐྱོན་དང་བྲལ་བའི་སྒོ་ནས་མི་མཉམ་པ་མེད་པར།
རང་གི་དམིགས་པ་ལ་རྩེ་གཅིག་ཏུ་འཇོག་པའི་འདུ་བྱེད་བཏང་སྙོམས་གཅིག་་་
ལ་བྱེད། ཏིང་ངེ་འཛིན་ནི་སྔར་དང་འདྲ། བསམ་གཏན་དང་པོར་དྲན་ཤེས་
བཞིན་བཏང་སྙོམས་ཡོད་ཀྱང་ཡན་ལག་ཏུ་མི་སྨྲོས། གཉིས་པར་དེ་གསུམ་ལ་
རང་མིང་གིས་མ་སྨོས། ་ གསུམ་པར་དེ་གསུམ་ལ་རང་མིང་གི་སྨོས་པའི་རྒྱུ་
མཚན་གང་ཞེ་ན། དེའི་རྒྱུ་མཚན་ཡོད་དེ་བསམ་གཏན་དང་པོར་རྟོག་དཔྱོད་
ཀྱི་རྙོག་མ་དང་བཅས་པ་དང་། གཉིས་པར་དགའ་བའི་ཀུན་དཀྲིས་དང་
བཅས། གསུམ་པ་དེ་དང་བྲལ་བའི་རྒྱུ་མཚན་གྱིས་དེ་ལྟར་རྗོད་པའི་ཕྱིར། དེ་
སྐད་དུ་ཡང་། བསྡུ་བ་ལས། དེ་ལ་བསམ་གཏན་དང་པོ་ལ་ནི་དྲན་པ་དང་།
ཤེས་བཞིན་དང་། བཏང་སྙོམས་དག །རྟོག་པ་དང་། དཔྱོད་པའི་སྒོ་དག་གིས་
མངོན་པར་བསྒྲུབས་པས་ན་དེའི་ཕྱིར་ཡོད་ཀྱང་མ་སྨོས་སོ། །བསམ་གཏན་
459

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
གཉིས་པ་ལ་ནི་ངོ་བོ་ཉིད་ལས་ལས་བྱེད་པ་དག་ཡིན་ཡང་སེམས་དགའ་བའི་
ཉོན་མོང་པས་ཀུན་ནས་དཀྲིས་པ་ཡིན་པས་དེའི་ཕྱིར་ནང་ཡོངས་སུ་དང་པའི་ས་
མིང་གིས་བསྟན་ཏོ། བསམ་གཏན་གསུམ་པ་ལ་ནི་སེམས་ཀྱི་ཉེ་བའི་ཉོན་
མོངས་པ་དེ་དང་བྲལ་བའི་ཕྱིར། རང་གི་མཚན་ཉིད་དེ་ཁོ་ནས་བསྟན་ཏེ། །
ཞེས་སོ། །བཞི་པ་ནི། བསམ་གཏན་བཞི་པའི་ཡན་ལག་ཏུ་གྱུར་པའི་དྲན་པ་
དང་བཏང་སྙོམས་གཉིས་ལ་ཡོངས་དག་གིས་སྒྲས་སྟོན་པའི་རྒྱུ་མཚན་ཡོད་དེ།
དེ་བསམ་གཏན་གྱི་སྐྱོན་བརྒྱད་ལས་གྲོལ་བའི་རྒྱུ་མཚན་གྱིས་དེ་ལྟར་རྗོད་པའི་ས་
ཕྱིར། དེའི་སྐྱོན་བརྒྱད་ནི། རྟོག་དཔྱོད་གཉིས། དབུགས་འབྱུང་རྔུབ་གཉིས།
ཟག་བཅས་ཀྱི་ཚོར་བ་བདེ་བ་དང་ཡིད་བདེ་གཉིས། སྡུག་བསྔལ་དང་ཡིད་མི་
བདེ་གཉིས་རྣམས་ཡིན་ཏེ། མཛོད་ལས། སྐྱོན་བརྒྱད་ལས་ནི་གྲོལ་བའི་ཕྱིར། །
བཞི་པ་གཡོ་བ་མེད་པ་ཡིན། རྟོག་དང་དཔྱོད་དང་དབུགས་དག་དང་། བདེ་
བ་ལས་སོགས་བཞི་ཡིན་ནོ། །ཞེས་གསུངས་པའི་ཕྱིར། བསམ་གཏན་བཞི་པའི་
ཡན་ལག་ཏུ་གྱུར་པའི་ཤེས་བཞིན་མི་འཇོག་པའི་རྒྱུ་མཚན་ཡོད་དེ། དེར་བྱིང་
རྒོད་འབྱུང་མི་འབྱུང་རྟོག་མི་དགོས་པའི་ཕྱིར་ཏེ། བསམ་གཏན་བཞི་པ་དེ་
སྐྱོན་བརྒྱད་ལས་གྲོལ་བའི་ཕྱིར། བསམ་གཏན་བཞི་པའི་དངོས་གཞིའི་སྙོམས་
འཇུག་དེ་ཚོར་བ་བཏང་སྙོམས་ཕན་ཡོན་གྱིས་ཡན་ལག་ཏུ་ལྡན་ཡང་དེ་ཡིན་་་་
དེ་དང་ལྡན་མི་དགོས་པའི་ཕྱིར་ཏེ། བདེ་བ་ཅན་གྱི་རྟེན་ཅན་གྱི་གང་ཟག་གི་
རྒྱུད་ཀྱི་བསམ་གཏན་བཞི་པའི་དངོས་གཞིའི་སྙོམས་འཇུག་དེ་ཚོར་བ་བཏང་་་་
སྙོམས་ཕན་ཡོན་གྱི་ཡན་ལག་ཏུ་མི་ལྡན་པའི་ཕྱིར་ཏེ། ཞིང་བཀོད་ཀྱི་མདོ་ལས།
460

བསམ་གཟུགས་མཐའ་དཔྱོད །
ཀུན་དགའ་བོ་ཞིང་དེ་ན་བདེ་བ་ཡང་མ་ཡིན་སྡུག་བསྔལ་ཡང་མ་ཡིན་པའི་ཚོར་
བའི་སྒྲ་ཡང་མེད་ན་སྡུག་བསྔལ་གྱི་སྒྲ་དག་ལྟ་ག་ལ་ཡོད། ཞེས་གསུངས་པའི་
ཕྱིར། གཞན་ཡང་། དེ་མི་དགོས་ཏེ། སངས་རྒྱས་འཕགས་པའི་རྒྱུད་ཀྱི་བསམ་
གཏན་བཞི་པའི་དངོས་གཞིའི་སྙོམས་འཇུག་དེ་དང་མི་ལྡན་པའི་ཕྱིར་ཏེ། ཚོར་
བ་རྣམས་ཀྱི་ནང་ནས་ཚོར་བ་བདེ་བ་མཆོག་ཡིན་པའི་ཕྱིར། བསམ་གཏན་
བཞི་པོ་ལ་མི་འདྲ་བའི་ཁྱད་པར་ཅི་ཡོད་ཅེ་ན་ཡོད་དེ། ཏིང་ངེ་འཛིན་ཡོངས་སུ་
རྫོགས་མ་རྫོགས་དང་། ཕན་འདོགས་པ་ཡོངས་སུ་རྫོགས་མ་རྫོགས་དང་།
ཡོངས་སུ་དག་པ་ཡོངས་སུ་རྫོགས་མ་རྫོགས་ཀྱི་ཁྱད་པར་ཡོད་པའི་ཕྱིར་ཏེ།
བསྡུ་བ་ལས། བསམ་གཏན་དང་པོ་དང་གཉིས་པ་ལ་ཁྱད་པར་ཅི་ཡོད་ཅེ་ན།
སྨྲས་པ་ཏིང་ངེ་འཛིན་ཡོངས་སུ་རྫོགས་པའི་ཁྱད་པར་ཡོད་དོ། །གཉིས་པ་དང་
གསུམ་པ་ལ་ཁྱད་པར་ཅི་ཡོད་ཅེ་ན། སྨྲས་པ། ཕན་འདོགས་པ་ཡོངས་སུ་
རྫོགས་པའི་ཁྱད་པར་ཡོད་དོ། །བསམ་གཏན་གསུམ་པ་དང་བཞི་པ་ལ་ཁྱད་
པར་ཅི་ཡོད་ཅེ་ན། །སྨྲས་པ། ཡོངས་སུ་དག་པ་ཡོངས་སུ་རྫོགས་པའི་ཁྱད་པར་
ཡོད་དོ། །ཞེས་གསུངས་པའི་ཕྱིར། བསམ་གཏན་བཞི་པོ་དེ་ལ་མི་འདྲ་བའི་
ཁྱད་པར་ཡོད་ཀྱང་། འགལ་བ་ནི་མ་ཡིན་ཏེ། སངས་རྒྱས་འཕགས་པའི་རྒྱུད་
ཀྱི་བསམ་གཏན་གྱི་དངོས་གཞིའི་སྙོམས་འཇུག་ཡིན་ན་བསམ་གཟུགས་བརྒྱད་
ཀ་ཡིན་དགོས་པའི་ཕྱིར། དེའི་རྒྱུད་ཀྱི་དྲན་པ་ཉེར་གཞག་ཡིན་ན། བྱང་ཕྱོགས་
སོ་བདུན་པོ་ཐམས་ཅད་ཡིན་དགོས་པའི་ཕྱིར།
461

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ག་: བསམ་གཏན་དང་གཟུགས་མེད་ཀྱི་དངོས་གཞི་བརྒྱད་ ་་ཁ་པ་
ཀང་ལ།ཁ་བཞག་དགོས་པའི་རྒྱུ་མཚན་བཤད་པ། ཁྱི་ལ་ཟླ་བ་
བསམ་གཏན་བཞི་པོ་རྣམས་ནི། ཟག་བཅས་ཀྱི་ཚོར་བ་བདེ་སྡུག་མངོན་
འགྱུར་བ་ཕྲ་རགས་ལས་ངེས་པར་འབྱུང་བ་ཚོར་བར་བྱེད་ཀྱི། ཟག་བཅས་ཀྱི་
ཚོར་བ་བཏང་སྙོམས་ལས་ངེས་པར་འབྱུང་བ་ཚོར་བ་མི་བྱེད་དེ་སོ་སོ་སྐྱེ་བོ་་་་
རང་ག་བ་རྣམས་ཀྱི་འདུ་བྱེད་ཀྱི་སྡུག་བསྔལ་སྡུག་བསྔལ་གྱི་རང་བཞིན་་་་་་་
རྟོགས་པར་དཀའ་བའི་ཕྱིར། ཟག་བཅས་ཀྱི་ཚོར་བ་བདེ་སྡུག་མངོན་འགྱུར་བ་
ཕྲ་རགས་ལས་ངེས་པར་འབྱུང་བའི་དབང་དུ་བྱས་ནས་བསམ་གཏན་བཞི་་་༌་་
བཞག་པ་ཡིན་ཏེ། ཟག་བཅས་ཀྱི་ཚོར་བ་སྡུག་བསྔལ་རག་པ་ཡིད་མི་བདེ་དང་
སྡུག་བསྔལ་ཕྲ་བ་སྡུག་བསྔལ་གྱི་གནས་ངན་ལེན་དང་བདེ་བ་རགས་པ་ཡིད་
བདེ་དང་། ཕྲ་བ་བདེ་བའི་དབང་པོ་ལས་ངེས་པར་འབྱུང་བའི་དབང་དུ་བྱས་
ནས་རིམ་པ་བཞིན་དུ་བསམ་གཏན་བཞིར་བཞག་པའི་ཕྱིར། ཟག་བཅས་ཀྱི་
འདུ་ཤེས་ཕྲ་རགས་ལས་ངེས་པར་འབྱུང་བའི་དབང་དུ་བྱས་ནས། གཟུགས་
མེད་བཞིར་བཞག་པ་ཡིན་ཏེ། ཟག་བཅས་ཀྱི་འདུ་ཤེས་དེ་ལ། ཐོགས་པའི་འདུ་
ཤེས་དང་ནང་རྣམས་ཤེས་ལ་བཀྲ་བར་འཛིན་པའི་འདུ་ཤེས་གཉིས་ཡོད་ཅིང་།
དང་པོ་ལ་ཕྱི་རོལ་གྱི་གཟུགས་ལ་ཐོགས་པའི་འདུ་ཤེས་དང་། གཉེན་པོ་ནམ་
མཁའི་འདུ་ཤེས་གཉིས། ནང་རྣམ་ཤེས་ལ་བཀྲ་བར་འཛིན་པ་ལ་སྤང་བྱ་རྣམ་
ཤེས་ལ་བརྟེན་པ་དང་། གཉེན་པོ་ཅི་ཡང་མེད་ཀྱི་འདུ་ཤེས་གཉིས་ཏེ་བཞི་ལས་
ངེས་པར་འབྱུང་བའི་དབང་དུ་བྱས་ནས། གཟུགས་མེད་བཞིར་རིམ་པ་བཞིན་
462

བསམ་གཟུགས་མཐའ་དཔྱོད། །
དུ་བཞག་པའི་ཕྱིར། འབྲས་བུ་ནི། བསམ་གཏན་དང་པོའི་དངོས་གཞིའི་
སྙོམས་འཇུག་ཆུང་འབྲིང་ཆེན་པོ་གསུམ་བསྒོམས་པ་ལ་བརྟེན་ནས། རིམ་པ་
བཞིན་དུ་ཚངས་རིས། ཚངས་པ་མདུན་ན་འདོན། ཚངས་ཆེན་རྣམས་ཀྱིས་སྐྱེ་
བ་འགྲུབ་བར་བྱེད། གཉིས་པའི་སྙོམས་འཇུག་ཆུང་འབྲིང་ཆེན་པོ་གསུམ་
བསྒོམས་པ་ལ་བརྟེན་ནས་རིམ་པ་བཞིན་དུ་འོད་ཆུང་། ཚད་མེད་འོང་། འོད་
གསལ་རྣམས་ཀྱི་སྐྱེ་བ་དེ་འགྲུབ་པར་བྱེད། གསུམ་པའི་སྙོམས་འཇུག་ཆུང་
འབྲིང་ཆེན་པོ་གསུམ་བསྒོམས་པ་ལ་བརྟེན་ནས་རིམ་པ་བཞིན་དུ། དགེ་ཆུང་།
ཚད་མེད་དགེ དགེ་རྒྱས་རྣམས་ཀྱི་སྐྱེ་བ་འགྲུབ་པར་བྱེད། བཞི་པའི་དངོས་
གཞིའི་སྙོམས་འཇུག་དེ་རྣམས་རིམས་པ་བཞིན་དུ་བསྒོམས་པ་ལ་བརྟེན་ནས།
སྤྲིན་མེད། བསོད་ནམས་སྐྱེས། འབྲས་བུ་ཆེ་བ་རྣམས་སུ་སྐྱེ བསམ་གཏན་གྱི་
སྤེལ་སྒོམ་ལྔ་བྱས་པ་ལ་བརྟེན་ནས་གནས་གཙང་ལྔ་རྣམས་སུ་སྐྱེ ནམ་མཁའ་
མཐའ་ཡས་སྐྱེ་མཆེད་ཀྱི་དངོས་གཞིའི་སྙོམས་འཇུག་དག་པ་བ་ཆུང་འབྲིང་་་་་་
ཆེན་པོ་གསུམ་བསྒོམས་པ་ལ་བརྟེན་ནས་གཟུགས་མེད་ནམ་མཁའི་སྐྱེ་བ་་་་་་
བཟང་ངན་འབྲིང་གསུམ་དུ་སྐྱེ དེས་ཕྱི་མ་རྣམས་ལ་རིགས་འགྲེ སྐྱེ་བ་བཟང་
ངན་གྱི་ཁྱད་པར་ནི། ཚེ་རིང་ཐུང་དང་། ཉོན་མོངས་མང་ཉུང་སོགས་ལ་
འཇོག གཞུང་འདི་གང་ལས་འཕྲོས་ན་གོང་དུ་གོ་ཆའི་སྒྲུབ་པ་བཤད་ནས། དེ་
རྗེས་སུ་འཇུག་སྒྲུབ་བཤད་པ་ལ། འོ་ན། དེ་ལ་དུ་ཡོད་ཅེ་ན། དེ་འཆད་པ་ལ་
འདི་བྱུང་། དོན་ནི། འཇུག་སྒྲུབ་ཆོས་ཅན། ཁྱོད་ལ་དབྱེ་ན་དགུ་ཡོད་དེ།
བསམ་གཏན་གཟུགས་མེད་ལ་འཇུག་པའི་སྒྲུབ་པ་ནས། རྣམ་མཁྱེན་ལ་འཇུག་
463

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པའི་ཁྱོད་ཀྱི་བར་དགུ་ཡོད་པའི་ཕྱིར།། །།ཤེར་ཕྱིན་མན་ངག་སྙིང་པོའི་དཀའ་
བའི་གནད། །ལུང་རིགས་ལམ་ནས་དྲངས་ཏེ་མ་ནོར་བར། །གསལ་མཛད་ཆོས་
ཀྱི་རྒྱལ་མཚན་དེའི་བཞེད་སྲོལ། །བརྒྱུད་འཛིན་དང་བཅས་བསྐལ་བརྒྱར་དར་
རྒྱས་ཤོག །དགེ་ལེགས་འཕེལ། :: དཀའ་བ་དང་
ད ་མ་ ་་་་་་ དང་༢་ དང་པ་ 10 11 19
464

རྟེན་འབྲེལ་མཐའ་དཔྱོད་
༄༅། །རྟེན་འབྲེལ་གྱི་ཐལ་འཕྲེང༌
མཁས་པའི་མགུལ་རྒྱན་ཞེས་བྱ་བ་
རྗེ་བཙུན་ཆོས་ཀྱི་རྒྱལ་མཚན་
དཔལ་བཟང་པོའི་གསུང་རྒྱུན་
བཞིན་བཞུགས་སོ། །
རྟེན་འབྲེལ་ཐལ་འཕྲེང་། །
དེ་ནས་སེང་གེ་རྣམ་བསྒྱིངས་པའི། །ཏིང་ངེ་འཛིན་ལ་ཞེས་སོགས་ཀྱི་
སྐབས་སུ། མཐའ་དཔྱད་པ་ལ། རྟེན་འབྲེལ་སྤྱིའི་རྣམ་གཞག་བཤད་པ་
དང་། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་བྱེ་བྲག་ཏུ་བཤད་པ་
གཉིས། དང་པོ་ལ། མཚན་ཉིད། དབྱེ་བ། སྒྲ་བཤད་པ་དང་གསུམ་ལས།
དང་པོ་ནི། རང་གི་ཆ་ཤས་ལ་ལྟོས་ནས་གྲུབ་པ། རྟེན་འབྲེལ་གྱི་མཚན་
ཉིད། གཞི་གྲུབ་ན། རྟེན་འབྲེལ་ཡིན་པས་ཁྱབ་སྟེ། གཞི་གྲུབ་ན། རྟེན་
ཅིང་འབྲེལ་བར་འབྱུང་བ་ཡིན་པས་ཁྱབ་པའི་ཕྱིར། དེ་ཡང་ཡིན་ཏེ། རྩ་ཤེ་
ལས། གང་ཕྱིར་རྟེན་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་པ། །
དེ་ཕྱིར་སྟོང་པ་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །ཞེས་
གསུངས་པའི་དོན་གྲུབ་པའི་ཕྱིར། བྱས་པ་ལ་ཁོ་ན་རེ། ཤེས་བྱ་ཆོས་ཅན།
རྟེན་ཅིང་འབྲེལ་བར་འབྱུང་བ་ཡིན་པར་ཐལ། གཞི་གྲུབ་པའི་ཕྱིར། ཁྱབ་
465

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པ་ཁས། འདོད་ན། དེ་ཆོས་ཅན། ཁྱོད་འབྱུང་བ་ཡིན་པར་ཐལ་ལོ་ཟེར་
ན་མ་ཁྱབ། འདོད་ན། དངོས་པོ་ཡིན་པར་ཐལ་ལོ། །ཟེར་ན་མ་ཁྱབ་
མཚམས་ལ་ཐེག་ཆེན་གྱི་ཚོགས་ལམ་མ་ཡིན་པ་ལས་ལོག་པ་ཆོས་ཅན། ཁྱོད་
སྒྲུབ་པ་ཡིན་པར་ཐལ། ཐེག་ཆེན་གྱི་སྒྲུབ་པ་ཡིན་པའི་ཕྱིར། ཁྱབ་པ་ཁས།
འདོད་མི་ནུས་ཏེ། ཁྱོད་དགག་པ་ཡིན་པའི་ཕྱིར། གཞན་ཡང་། འགོག་
བདེན་ཆོས་ཅན། ཁྱོད་འབྱུང་བ་ཡིན་པར་ཐལ། ཁྱོད་ངེས་པར་འབྱུང་བ་
ཡིན་པའི་ཕྱིར། ཁྱབ་པ་ཁས། རྟགས་དེར་ཐལ། འགོག་པ་ཞི་བ་གྱ་ནོམ་
པ་ངེས་འབྱུང་བཞི་ཀ་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། རྩ་
བར་འདོད་ན། དངོས་པོ་ཡིན་པར་ཐལ་ལོ། །འཁོར་གསུམ། གཉིས་པ་
དབྱེ་བ་བཤད་པ་ལ། སྤྱིར་རྟེན་འབྲེལ་ལ་དབྱེ་ན། ངོ་བོ་ལ་ལྟོས་པའི་རྟེན་
འབྲེལ་དང་། ཐ་སྙད་རྣམ་འཇོག་གི་རྟེན་འབྲེལ་གཉིས། དང་པོ་ནི། མེ་
ལ་བརྟེན་ནས་དུ་བ་འབྱུང་བ་དང་། ས་བོན་ལ་བརྟེན་ནས་མྱུ་གུ་འབྱུང་བ་
ལྟ་བུ་ལ་བྱེད། གཉིས་པ་ནི། རིང་པོ་ལ་བལྟོས་ནས་ཐུང་ངུ་འཇོག་པ་དང་།
ཕ་རི་ལ་ལྟོས་ནས་ཚུ་རི་འཇོག་པ་ལྟ་བུ་ལ་བྱེད། ཡང་རྟེན་འབྲེལ་ལ་དབྱེ་ན།
འདུས་བྱས་ཀྱི་རྟེན་འབྲེལ་དང་། འདུས་མ་བྱས་ཀྱི་རྟེན་འབྲེལ་གཉིས་ལས།
དང་པོའི་མཚན་ཉིད། རང་གི་རྒྱུར་གྱུར་པའི་རྐྱེན་གསུམ་ལས་བྱུང་བ་གང་
ཞིག རང་གི་ཆ་ཤས་ལ་ལྟོས་ནས་གྲུབ་པ་དེ་ཡིན། རྐྱེན་གསུམ་ནི། གཡོ་
བ་མེད་པའི་རྐྱེན། མི་རྟག་པའི་རྐྱེན། ནུས་པའི་རྐྱེན་རྣམས་ལ་བྱེད། དེས་
ན་འདུས་བྱས་ཀྱི་རྟེན་འབྲེལ་གྱི་མཚན་ཉིད་ཚང་བའི་ཚིག་ཟུར་དུ་གཡོ་་་་
466

རྟེན་འབྲེལ་མཐའ་དཔྱོད་
མེད་པའི་རྐྱེན་ལས་བྱུང་བ་ཞེས་སྨོས་པ་ལ་དགོས་པ་ཡོད་དེ། སྣོད་བཅུད་ཀྱི་
འཇིག་རྟེན་ཁམས་དབང་ཕྱུག་སོགས་ཀྱི་བློའི་གཡོ་བ་སྔོན་དུ་བཏང་ནས་་་་་
བྱས་སམ་སྙམ་དུ་འཛིན་པའི་ལོག་རྟོག་བཀག་ནས། དེ་རྣམས་དབང་ཕྱུག་
སོགས་ཀྱི་བློའི་གཡོ་བ་སྔོན་དུ་བཏང་པ་མ་ཡིན་པར། དེ་རྣམས་རང་གི་རྒྱུར་
གྱུར་པའི་གཡོ་བ་མེད་པའི་རྐྱེན་ལས་བྱུང་བ་ཡིན་ནོ་ཞེས་ཤེས་པར་བྱ་བའི་་་
ཆེད་ཡིན་པའི་ཕྱིར། དེ་ལྟར་ཡང་མདོ་ལས། འདི་ཡོད་པས་ན་འདི་འབྱུང་
ཞེས་དང་། ཀུན་བཏུས་ལས། མཚན་ཉིད་ཇི་ལྟ་བུ་ཞེ་ན། གཡོ་བ་མེད་
པའི་རྐྱེན་ལས་བྱུང་བ་དང་། ཞེས་གསུངས། ཡང་དེའི་མཚན་ཉིད་སྟོན་པ་
ན། མི་རྟག་པའི་རྐྱེན་ལས་བྱུང་བ་ཞེས་སྨོས་པ་ལ་དགོས་པ་ཡོད་དོ། ། སྣོད་
བཅུད་ཀྱི་འཇིག་རྟེན་རྣམས་དབང་ཕྱུག་རྟག་པ་དང་། སྡུག་བསྔལ་རྟག་པ་
སོགས་ཀྱིས་བྱས་སམ་སྙམ་དུ་འཛིན་པའི་ལོག་རྟོག་བཀག་ནས། དེ་རྣམས་
རང་གི་རྒྱུར་གྱུར་པའི་མི་རྟག་པའི་རྐྱེན་ལས་བྱུང་བ་ཡིན་ནོ། ། ཞེས་ཤེས་
པར་བྱ་བའི་ཆེད་ཡིན་པའི་ཕྱིར། དེ་ལྟར་ཡང་མདོ་ལས། འདི་སྐྱེས་པའི་
ཕྱིར་འདི་སྐྱེད་དེ་ཞེས་དང་། ཀུན་བཏུས་ལས། མི་རྟག་པའི་རྐྱེན་ལས་བྱུང་
བ་དང་། ཞེས་གསུངས། ཡང་མཚན་ཉིད་སྟོན་པ་ན། ནུས་པའི་རྐྱེན་ལས་
བྱུང་བའི་ཞེས་སྨོས་པ་ལ་དགོས་པ་ཡོད་དེ། འདུས་བྱས་ཀྱི་རྟེན་འབྲེལ་
རྣམས་རང་གི་རྒྱུར་གྱུར་པའི་གཡོ་བ་མེད་པའི་རྐྱེན་དང་། རང་གི་རྒྱུར་གྱུར་
པའི་མི་རྟག་པའི་རྐྱེན་ལས་བྱུང་བར་མ་ཟད། རྒྱུ་ཡིན་མིན་ཐམས་ཅད་ལས་
འབྲས་བུ་ཡིན་མིན་ཐམས་ཅད་འབྱུང་ངམ་སྙམ་པའི་ལོག་རྟོག་བཀག་ནས།
467

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འདུས་བྱས་ཀྱི་རྟེན་འབྲེལ་རྣམས་རང་བསྐྱེད་ནུས་པའི་རང་དང་རིགས་་་་་་
མཐུན་པའི་རྒྱུ་ལས་བྱུང་བ་ཡིན་ནོ། །ཞེས་ཤེས་པར་བྱ་བའི་ཆེད་ཡིན་པའི་
ཕྱིར། དེ་ལྟར་ཡང་མདོ་ལས། འདི་ལྟ་སྟེ། མ་རིག་པའི་རྐྱེན་གྱིས་འདུ་
བྱེད། ཅེས་དང་། ཀུན་བཏུས་ལས། ནུས་པའི་རྐྱེན་ལས་འབྱུང་བའི་ཕྱིར་
རོ། །ཞེས་གསུངས། དེ་རྣམས་རང་བསྐྱེད་ནུས་པའི་རང་དང་རིགས་
མཐུན་པའི་རྒྱུ་ལས་བྱུང་བ་ནི། དཔེར་ན་མ་རིག་པ་ལ་བརྟེན་ནས་འདུ་བྱེད་
ཀྱི་རྟེན་འབྲེལ་འབྱུང་ཡང་། བདག་མེད་རྟོག་པའི་ཤེས་རབ་ལ་བརྟེན་ནས་
འདུ་བྱེད་ཀྱི་རྟེན་འབྲེལ་མི་འབྱུང་བ་བཞིན་ནོ། །རང་རྒྱུ་ལས་མ་བྱུང་བ་
གང་ཞིག རང་གི་ཆ་ཤས་ལ་ལྟོས་ནས་གྲུབ་པ། འདུས་མ་བྱས་ཀྱི་རྟེན་
འབྲེལ་གྱི་མཚན་ཉིད། དེ་དང་རྟག་པ་དོན་གཅིག ཡང་རྟེན་འབྲེལ་ལ་
དབྱེ་ན། ཕྱིའི་རྟེན་འབྲེལ་དང་། ནང་གི་དེ་གཉིས། རྒྱུད་ཀྱིས་མ་བསྡུས་
པ་གང་ཞིག རང་གི་ཆ་ཤས་ལ་ལྟོས་ནས་གྲུབ་པ། དང་པོའི་མཚན་ཉིད། །
དཔེར་ན་གླིང་བཞི་རི་རབ་སོགས་སྣོད་ཀྱི་འཇིག་རྟེན་ལྟ་བུ། རྒྱུད་ཀྱིས་
བསྡུས་པ་གང་ཞིག་རང་གི་ཆ་ཤས་ལ་ལྟོས་ནས་གྲུབ་པ། གཉིས་པའི་
མཚན་ཉིད། དཔེར་ན་བཅུད་ཀྱི་སེམས་ཅན་ལྟ་བུ་ལ་བྱེད་དོ། །ནང་གི་
རྟེན་འབྲེལ་ལ་དབྱེ་ན། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དང་། །
རྣམ་བྱང་ཕྱོགས་ཀྱི་དེ་གཉིས་སུ་ཡོད། ། གསུམ་པ་སྒྲ་བཤད་པ་ནི། སྣོད་
བཅུད་ཀྱི་འཇིག་རྟེན་རྣམས་ཆོས་ཅན། ཁྱོད་ལ་རྟེན་འབྲེལ་ཞེས་བརྗོད་
པའི་རྒྱུ་མཚན་ཡོད་དེ། བརྟེན་པའམ། འཕྲད་པའམ། ལྟོས་ནས་བྱུང་
468

རྟེན་འབྲེལ་མཐའ་དཔྱོད།
བའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། དེ་ཡང་ཡིན་ཏེ། རྟེན་འབྲེལ་
གྱི་སྐད་དོད་པྲ་ཏི་ཨི་ཏི་ས་མུད་པཱ་ཏ་ཞེས་འབྱུང་བའི་པྲ་ཏི་ཨི་ཏི་བརྟེན་པ་་་
དང་། འཕྲད་པ་དང་། ལྟོས་པ་ལ་འཇུག་ལ། ས་མུད་བཱ་ཏ་འབྱུང་བ་ལ་
འཇུག་པའི་ཕྱིར། དེ་ཡང་ཡིན་ཏེ། དེ་ལྟར་དུ་རྟེན་འབྲེལ་གྱི་སྒྲ་བསྒྲུབས་ན་
ཤེས་པར་འགྱུར་བའི་ཕྱིར། །
དང་། ན་བ་ གཉིས་པ་ཀུན་ནས་ཉོན་མོངས་ཕྱོགས་ཀྱི་
རྟེན་འབྲེལ་བྱེ་བྲག་ཏུ་བཤད་པ། ་་་་་་་
གཉིས་པ་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་བྱེ་བྲག་ཏུ་བཤད་
པ་ལ། སྐད་ཅིག་མའི་རྟེན་འབྲེལ་འདོད་པའི་ལུགས། གནས་སྐབས་ཀྱི་
རྟེན་འབྲེལ་འདོད་པའི་ལུགས། འབྲེལ་པ་ཅན་གྱི་རྟེན་འབྲེལ་འདོད་པའི་
ལུགས། རང་ལུགས་བཞག་པ་དང་བཞི། དང་པོ་ནི། རང་སྡེ་ཁ་ཅིག
རྟེན་འབྲེལ་ཡན་ལག་བཅུ་གཉིས་པོ་དེ། དུས་སྐད་ཅིག་མ་གཅིག་ལ་གྲུབ་པ་
ཡིན་ཏེ། འདོད་ཆགས་ཀྱིས་ཀུན་ནས་བསླངས་ཏེ་སེམས་ཅན་གྱི་སྲོག་
གཅོད་པའི་ཚེ་དེའི་གནས་སྐབས་ཀྱི་རྨོངས་པ་གང་ཡིན་པ་དེ། མ་རིག་པའི་
རྟེན་འབྲེལ་དང་། དེའི་གནས་སྐབས་ཀྱི་སེམས་པ་གང་ཡིན་པ་དེ་འདུ་བྱེད་
ཀྱི་རྟེན་འབྲེལ་དང་། དེའི་གནས་སྐབས་ཀྱི་དངོས་པོ་སོ་སོར་རྣམ་པར་རིག་
པ་དེ་རྣམ་ཤེས་ཀྱི་རྟེན་འབྲེལ། དེའི་གནས་སྐབས་ཀྱི་ཕུང་པོ་ལྔ་པོ་དེ།
མིང་གཟུགས་ཀྱི་རྟེན་འབྲེལ། དེའི་གནས་སྐབས་ཀྱི་ཕུང་པོ་ལྔ་ལ་ཡོད་པའི་
469

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དབང་པོ་དྲུག་པོ་དེ་སྐྱེ་མཆེད་དྲུག་གི་རྟེན་འབྲེལ། དེ་རྣམས་འདུས་པ་རེག་
པའི་རྟེན་འབྲེལ། རེག་པ་ཉམས་སུ་མྱོང་བ་ཚོར་བའི་རྟེན་འབྲེལ། ཚོར་བ་
དེ་ལ་ཆགས་པའི་འདོད་ཆགས་སྲེད་པའི་རྟེན་འབྲེལ། སྲེད་པ་དེ་དང་
མཚུངས་ལྡན་གྱི་ཀུན་ནས་དཀྲིས་པ་ལེན་པའི་རྟེན་འབྲེལ། ། དེའི་གནས་
སྐབས་ཀྱི་ལུས་ངག་གི་བྱ་བ་དེ་སྲིད་པའི་རྟེན་འབྲེལ། དེ་རྣམས་སྐྱེས་པ་སྐྱེ་
བའི་རྟེན་འབྲེལ། དེ་རྣམས་སྨིན་པ་རྒས་པའི་རྟེན་འབྲེལ། དེ་རྣམས་ཞིག་
པ་ཤི་བའི་རྟེན་འབྲེལ་དུ་འཇོག་པ་ཡིན་པའི་ཕྱིར། དེས་ན་འདི་ལྟ་བུ་ལ་
སྐད་ཅིག་མའི་རྟེན་འབྲེལ་ཞེས་བརྗོད་པའི་རྒྱུ་མཚན་ཡོད་དེ། རྟེན་འབྲེལ་
ཡན་ལག་བཅུ་གཉིས་པོ་དུས་སྐད་ཅིག་མ་གཅིག་ལ་གྲུབ་པའི་རྒྱུ་མཚན་གྱིས་་
དེ་ལྟར་བརྗོད་པ་ཡིན་པའི་ཕྱིར
། ནད་པ་ 
ཆ་ ས་ 1157)
གནས་སྐབས་ཀྱི་རྟེན་འབྲེལ་འདོད་པའི་ལུགས་བཤད་པ། རིགས་
གཉིས་པ་ནི། ཁ་ཆེ་བྱེ་བྲག་ཏུ་སྨྲ་བ་ན་རེ། ཁོ་བོ་ཅག་གནས་སྐབས་ཀྱི་
རྟེན་འབྲེལ་འདོད་པ་ཡིན་ལ། དེ་ཡང་ཚེ་སྔ་མ་ནས་འདིར་འོངས། འདི་
ནས་ཕྱི་མར་འགྲོ་བའི་ཚེ་གསུམ་ལ་རྫོགས་པའི་རྟེན་འབྲེལ་ཡན་ལག་བཅུ་་་་་
གཉིས་པོ་ལྟ་བུ་ལ་མཚོན་ན། ཚེ་སྔ་མ་ནས་འདིར་འོང་བའི་ལས་ཀུན་ནས་
སློང་བར་བྱེད་པའི་གནས་སྐབས་ཀྱི་ཕུང་པོ་ལྔ་པོ་དེ་མ་རིག་པའི་རྟེན་འབྲེལ་
དང་། ཚེ་སྔ་མ་ནས་འདིར་འོང་བའི་ལས་བསོག་པར་བྱེད་པའི་གནས་
སྐབས་ཀྱི་ཕུང་པོ་ལྔ་པོ་དེ་འདུ་བྱེད་ཀྱི་རྟེན་འབྲེལ་དང་། མངལ་དུ་ཉིང་
མཚམས་སྦྱར་མ་ཐག་པའི་གནས་སྐབས་ཀྱི་ཕུང་པོ་ལྔ་པོ་དེ་རྣམ་ཤེས་ཀྱི་རྟེན་
470

ལ་རྟེན་འབྲེལ་མཐའ་དཔྱོད་
འབྲེལ་དང་། མངལ་དུ་ཉིང་མཚམས་སྦྱར་བའི་སྐད་ཅིག་གཉིས་པ་ནས་
བཟུང་སྟེ། དབང་པོ་དྲུག་ཚང་བར་མ་དོད་པའི་གནས་སྐབས་ཀྱི་ཕུང་པོ་ལྔ་
པོ་དེ་མིང་གཟུགས་ཀྱི་རྟེན་འབྲེལ། དབང་པོ་དྲུག་ཚང་བར་དོད་པ་ནས་
བཟུང་སྟེ། མིག་དབང་སོགས་ལ་བརྟེན་ནས་མིག་ཤེས་སོགས་ཀྱི་རང་རང་
གི་ཡུལ་འཛིན་མི་ནུས་པ་ཚུན་ཆད་ཀྱི་གནས་སྐབས་ཀྱི་ཕུང་པོ་ལྔ་པོ་དེ། སྐྱེ་
མཆེད་དྲུག་གི་རྟེན་འབྲེལ། ཡུལ་དབང་རྣམ་ཤེས་གསུམ་འདུས་ནས་རང་
གི་ཡུལ་འཛིན་ནུས་པ་ནས་བཟུང་སྟེ། ཚོར་བ་བདེ་སྡུག་བཏང་སྙོམས་
གསུམ་གྱི་རྒྱུ་ཟས་ལ་སོགས་པ་ཤེས་མི་ནུས་པ་ཚུན་ཆད་ཀྱི་གནས་སྐབས་ཀྱི་་
ཕུང་པོ་ལྔ་པོ་དེ་རེག་པའི་རྟེན་འབྲེལ། དེ་ཤེས་ནུས་པ་ནས་བཟུང་སྟེ།
འཁྲིག་པ་སྤྱོད་མི་ནུས་པ་ཚུན་ཆད་ཀྱི་ཕུང་པོ་ལྔ་པོ་དེ་ཚོར་བའི་རྟེན་འབྲེལ།
འཁྲིག་པ་སྤྱོད་ནུས་པ་ནས་བཟུང་སྟེ། འཁྲིག་པའི་ཡུལ་བུད་མེད་སོགས་
འཚོལ་བ་ལ་མ་ཞུགས་པའི་གནས་སྐབས་ཀྱི་ཕུང་པོ་ལྔ་པོ་དེ་སྲིད་པའི་རྟེན་
འབྲེལ། འཁྲིག་པའི་ཡུལ་བུད་མེད་སོགས་འཚོལ་བ་ལ་ཞུགས་པ་ནས་
བཟུང་སྟེ། སྐྱེ་བ་ཕྱི་མར་འགྲོ་བའི་ལས་ཀུན་ནས་སློང་བར་བྱེད་པའི་གནས་
སྐབས་ཀྱི་ཕུང་པོ་ལྔ་པོ་དེ། ལེན་པའི་རྟེན་འབྲེལ། སྐྱེ་བ་ཕྱི་མར་འགྲོ་བའི་
ལས་གསོག་པར་བྱེད་པའི་གནས་སྐབས་ཀྱི་ཕུང་པོ་ལྔ་པོ་དེ། སྲིད་པའི་རྟེན་
འབྲེལ། སྐྱེ་བ་ཕྱི་མར་མངལ་དུ་ཉིང་མཚམས་སྦྱར་མ་ཐག་པའི་གནས་
སྐབས་ཀྱི་ཕུང་པོ་ལྔ་པོ་དེ་སྐྱེ་བའི་རྟེན་འབྲེལ། སྐྱེ་བ་ཕྱི་མར་མངལ་དུ་ཉིང་
མཚམས་སྦྱར་བའི་སྐད་ཅིག་གཉིས་པ་ནས་བཟུང་སྟེ། འཁྲིག་པ་སྤྱོད་མི་
471

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ནུས་པའི་གནས་སྐབས་ཀྱི་ཕུང་པོ་ལྔ་པོ་དེ། རྒ་ཤིའི་རྟེན་འབྲེལ་ཡིན་ནོ། །
དེས་ན་ཚེ་སྔ་མ་ནས་འདིར་འོང་བའི་ལས་ཀུན་ནས་སློང་བར་བྱེད་པའི་་་་་
གནས་སྐབས་ཀྱི་ཕུང་པོ་ལྔ་ག་མ་རིག་པའི་རྟེན་འབྲེལ་དུ་འཇོག་པའི་རྒྱུ་་་་
མཚན་ཡོད་དོ། །དེའི་གནས་སྐབས་ན་མ་རིག་པ་གཙོ་ཆེ་བའི་རྒྱུ་མཚན་གྱིས་
དེ་ལྟར་འཇོག་པའི་ཕྱིར། དཔེར་ན་རྒྱལ་པོ་འཁོར་བཅས་བྱོན་པ་ལ་རྒྱལ་པོ་
བྱོན་ཞེས་བརྗོད་པ་བཞིན་ནོ། །དེ་ལྟར་ཡང་མཛོད་ལས། ། མ་རིག་ཉོན་
མོངས་སྔོན་གནས་སྐབས། །འདུ་བྱེད་དག་ནི་སྔོན་ལས་ཀྱི། །རྣམ་ཤེས་
མཚམས་སྦྱོར་ཕུང་པོ་ཡིན། །མིང་དང་གཟུགས་ནི་དེ་ཕན་ཆད། །སྐྱེ་མཆེད་
དྲུག་དོད་ཚུན་ཆད་དོ། །དེ་ནི་གསུམ་འདུས་ཚུན་ཆད་དོ། །རེག་པ་བདེ་
སྡུག་ལ་སོགས་ཀྱི། ། རྒྱུ་ཤེས་ནུས་པ་ཚུན་ཆད་དོ། །ཚོར་འཁྲིག་ཚུན་ཆད་
སྲེད་པ་ནི། །ལོངས་སྤྱོད་འཁྲིག་པ་ཆགས་ཅན་གྱི། ། ཉེ་བར་ལེན་པ་ལོངས་
སྤྱོད་རྣམས། །ཐོབ་པར་བྱ་ཕྱིར་ཡོངས་རྒྱུག་པའི། །དེ་སྲིད་འབྲས་བུ་འབྱུང་
གྱུར་པའི། །ལས་བྱེད་དེ་ནི་སྲིད་པ་ཡིན། །ཉིང་མཚམས་སྦྱོར་བ་སྐྱེ་བ་ཡིན།།
ཚོར་བའི་བར་ནི་རྒ་ཤི་ཡིན། །འདི་ནི་གནས་སྐབས་པར་འདོད་ལོ། །གཙོ་
བོའི་ཕྱིར་ན་ཡན་ལག་བསྒྲགས། །ཞེས་གསུངས་སོ། །དེ་ལྟ་བུའི་རྟེན་འབྲེལ་
ཡན་ལག་བཅུ་གཉིས་པོ་རྒྱུ་འབྲས་ཚར་གཉིས་སུ་འདུ་བ་ཡིན་ཏེ། ཚེ་སྔ་མ་
ནས་འདིར་འོང་བའི་རྒྱུ་འབྲས་ཚར་གཅིག་དང་། ། འདི་ནས་ཕྱི་མར་འགྲོ་
བའི་རྒྱུ་འབྲས་ཚར་གཅིག་སྟེ་གཉིས་སུ་འདུ་བ་ཡིན་པའི་ཕྱིར། དེ་ཡང་ཡིན་
ཏེ། མ་རིག་པ་དང་འདུ་བྱེད་གཉིས། ། ཚེ་སྔ་མ་ནས་འདིར་འོང་བའི་རྒྱུ་
472

རྟེན་འབྲེལ་མཐའ་དཔྱོད་རྒྱུ།
དང་། རྣམ་ཤེས་ནས་ཚོར་བའི་བར་ལྔ་པོ་དེ། ཚེ་སྔ་མ་ནས་འདིར་འོང་
བའི་འབྲས་བུ་དང་། སྲེད་ལེན་སྲིད་པ་གསུམ་པོ་དེ། ཚེ་འདི་ནས་ཕྱི་མར་
འགྲོ་བའི་རྒྱུ་དང་། སྐྱེ་རྒ་གཉིས་པོ་དེ་འདི་ནས་ཕྱི་མར་འགྲོ་བའི་འབྲས་བུ་
ཡིན་པའི་ཕྱིར། སེམས་ཅན་རྣམས་ལས་ཉོན་གྱི་དབང་གིས་འཁོར་བར་སྐྱེ་
བ་ལེན་པ་ལ། མ་རིག་པ་དང་འདུ་བྱེད་གཉིས་རྒྱུ་དང་། རྣམ་ཤེས་ནས་
ཚོར་བའི་བར་འབྲས་བུར་བྱས་པའི་རྒྱུ་འབྲས་ཚར་རེའམ། སྲེད་ལེན་སྲིད་
པ་གསུམ་རྒྱུ་དང་། སྐྱེ་རྒ་གཉིས་འབྲས་བུར་བྱས་པའི་རྒྱུ་འབྲས་ཚར་གཅིག་
སྟེ། དེ་གཉིས་གང་རུང་གཅིག་གིས་ཆོག་པ་ཡིན་ཏེ། མ་རིག་པ་དང་འདུ་
བྱེད་གཉིས་ཀྱི་རང་འབྲས་རྣམ་སྨིན་རྣམ་ཤེས་ནས་ཚོར་བའི་བར་འབྱིན་པས་
ཡང་སྲེད་ལེན་སྲིད་པ་གསུམ་ལ་རག་མ་ལས། སྲེད་ལེན་སྲིད་པ་གསུམ་གྱི་
རང་འབྲས་རྣམ་སྨིན་སྐྱེ་རྒ་གཉིས་འབྱིན་པ་དེ་ཡང་མ་རིག་པ་དང་འདུ་བྱེད་
གཉིས་ལ་རག་མ་ལས་པའི་ཕྱིར་རོ། །དེས་ན་ཚེ་སྔ་མ་ནས་འདིར་འོང་འདི་
ནས་ཕྱི་མར་འགྲོ་བའི་རྟེན་འབྲེལ་ཡན་ལག་བཅུ་གཉིས་ཀྱི་ནང་ཚན་དུ་གྱུར་་
པའི་མ་རིག་པའི་རྟེན་འབྲེལ་ཡིན་ན། ཚེ་སྔ་མའི་སྔ་མ་ནས་སྔ་མར་འོངས་
སྔ་མ་ནས་འདིར་སྐྱེ་བ་བླངས་པའི་སྲེད་ལེན་གང་རུང་གི་རྟེན་འབྲེལ་ཡིན་་་་་
པས་ཁྱབ། དེའི་ནང་ཚན་དུ་གྱུར་པའི་འདུ་བྱེད་ཀྱིས་རྟེན་འབྲེལ་ཡིན་ན།
ཚེ་སྔ་མའི་སྔ་མ་ནས་སྔ་མར་འོངས། སྔ་མ་ནས་འདིར་སྐྱེ་བ་བླངས་པའི་
སྲིད་པའི་རྟེན་འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་རྣམ་ཤེས་
ཀྱི་རྟེན་འབྲེལ་ཡིན་ན། ཚེ་སྔ་མའི་སྔ་མ་ནས་སྔ་མར་འོངས་སྔ་མ་ནས་
473

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
འདིར་སྐྱེ་བ་བླངས་པའི་སྐྱེ་བའི་རྟེན་འབྲེལ་ཡིན་པས་ཁྱབ། དེའི་ནང་ཚན་
དུ་གྱུར་པའི་མིང་གཟུགས་ནས་ཚོར་བའི་བར་གང་རུང་གི་རྟེན་འབྲེལ་ཡིན་་་་
ན་དེ་འདྲའི་རྒ་ཤིའི་རྟེན་འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་
སྲེད་ལེན་གང་རུང་གི་རྟེན་འབྲེལ་ཡིན་ན། ཚེ་འདི་ནས་ཕྱི་མར་འགྲོ་ཕྱི་མ་
ནས་ཡང་ཕྱི་མར་སྐྱེ་བ་བླངས་པའི་མ་རིག་པའི་རྟེན་འབྲེལ་ཡིན་པས་ཁྱབ། །
དེའི་ནང་ཚན་དུ་གྱུར་པའི་སྲིད་པའི་རྟེན་འབྲེལ་ཡིན་ན། ཚེ་འདི་ནས་ཕྱི་
མར་འགྲོ། ཕྱི་མ་ནས་ཡང་ཕྱི་མར་སྐྱེ་བ་བླངས་པའི་འདུ་བྱེད་ཀྱི་རྟེན་འབྲེལ་
ཡིན་པས་ཁྱབ། དེའི་ནང་ཚན་དུ་གྱུར་པའི་སྐྱེ་བའི་རྟེན་འབྲེལ་ཡིན་ན་ཚེ་
འདི་ནས་ཕྱི་མར་འགྲོ་ཕྱི་མ་ནས་ཡང་ཕྱི་མར་སྐྱེ་བ་བླངས་པའི་རྣམ་ཤེས་ཀྱིས་
རྟེན་འབྲེལ་ཡིན་པས་ཁྱབ། དེའི་ནང་ཚན་དུ་གྱུར་པའི་རྒ་བའི་རྟེན་འབྲེལ་
ཡིན་ན། ཚེ་འདི་ནས་ཕྱི་མར་འགྲོ། ཕྱི་མ་ནས་ཡང་ཕྱི་མར་སྐྱེ་བ་བླངས་
པའི་མིང་གཟུགས་ནས་ཚོར་བའི་རྟེན་འབྲེལ་གྱི་བར་གང་རུང་ཡིན་པས་་་་་་
ཁྱབ་བོ། །དེས་ན་དེ་ལྟ་བུའི་རྟེན་འབྲེལ་ཡན་ལག་བཅུ་གཉིས་པོ་དེ་ལ་རྒྱས་
པར་དབྱེ་ན། བཅུ་དྲུག་ཏུ་འགྱུར། བསྡུ་ན་བརྒྱད་དུ་འདུ་བ་ཡིན་ནོ། །
རྒྱས་པར་དབྱེ་ན་བཅུ་དྲུག་ཏུ་འགྱུར་བ་ཡིན་ཏེ། ཚེ་སྔ་མ་ནས་འདིར་འོང་
བའི་འབྲས་བུ་དེ་ལ་རྣམ་ཤེས་ནས་ཚོར་བའི་བར་ལྔ་ཡོད་པ་བཞིན་དུ། འདི་
ནས་ཕྱི་མར་འགྲོ་བའི་འབྲས་བུ་སྐྱེ་རྒ་གཉིས་པོ་དེ་ལ་ཡང་རྣམ་ཤེས་ནས་་་་་་
ཚོར་བའི་བར་ལྔ་ཡོད། ཚེ་འདི་ནས་ཕྱི་མར་འགྲོ་བའི་རྒྱུ་ཉོན་མོངས་པ་དེ་
ལ་སྲེད་ལེན་གཉིས་སུ་ཡོད་པ་བཞིན་དུ། ཚེ་སྔ་མ་ནས་འདིར་འོང་བའི་རྒྱུ་
474

:: རྟེན་འབྲེལ་མཐའ་དཔྱོད། །
མ་རིག་པ་དེ་ལ་སྲེད་ལེན་གཉིས་སུ་ཡོད་པས། ཚེ་སྔ་མ་ནས་འདིར་འོང་
བའི་རྒྱུ་དེ་ལ་གསུམ། འབྲས་བུ་དེ་ལ་ལྔ། ཚེ་འདི་ནས་ཕྱི་མར་འགྲོ་བའི་རྒྱུ་
དེ་ལ་གསུམ། འབྲས་བུ་དེ་ལ་ལྔ་སྟེ་བཅུ་དྲུག་ཏུ་འགྱུར་བའི་ཕྱིར་རོ། །བསྡུ་
ན་བརྒྱད་དུ་འདུ་སྟེ། ཚེ་འདི་ནས་ཕྱི་མར་འགྲོ་བའི་འབྲས་བུ་དེ་སྐྱེ་རྒ་
གཉིས་སུ་འདུ་བ་བཞིན་དུ། ཚེ་སྔ་མ་ནས་འདིར་འོང་བའི་འབྲས་བུ་རྣམ་
ཤེས་ནས་ཚོར་བའི་བར་ལྔ་པོ་དེ་ཡང་སྐྱེ་རྒ་གཉིས་སུ་འདུས། ཚེ་སྔ་མ་ནས་
འདིར་འོང་བའི་མ་རིག་པ་ཉོན་མོངས་པ་གཅིག་པུར་འདུ་བ་བཞིན་དུ། ཚེ་
འདི་ནས་ཕྱི་མར་འགྲོ་བའི་རྒྱུ་སྲེད་ལེན་གཉིས་པོ་དེ་ཡང་ཉོན་མོངས་གཅིག་
པུར་འདུ་བས། ཚེ་འདི་ནས་ཕྱི་མར་འགྲོ་བའི་རྒྱུ་དེ་ལ་གཉིས། འབྲས་བུ་
དེ་ལ་གཉིས། ཚེ་སྔ་མ་ནས་འདིར་འོང་བའི་རྒྱུ་དེ་ལ་གཉིས། འབྲས་བུ་དེ་
ལ་ཡང་གཉིས་གཉིས་སུ་ཡོད་པས་ན་བརྒྱད་དུ་འདུ་བ་ཡིན་ནོ། །དེ་ལྟར་
ཡང་མཛོད་ལས། གཉིས་ཀྱི་རྒྱུ་འབྲས་མདོར་བསྡུས་པ། །བར་མའི་རྗེས་སུ་
དཔག་པ་ལས། །ཞེས་བཤད། ཚེ་སྔ་མ་ནས་འདིར་འོངས་འདི་ནས་ཕྱི་མར་
འགྲོ་བའི་རྟེན་འབྲེལ་ཡན་ལག་བཅུ་གཉིས་པོ་དེ་རྫོགས་ཚུལ་ཡོད་དེ། མ་
རིག་པ་དང་འདུ་བྱེད་གཉིས། ཚེ་སྔ་མ་ལ་རྫོགས། རྣམ་ཤེས་ནས་སྲིད་པའི་
བར་བརྒྱད་པོ་དེ་ཚེ་བར་པ་ལ་རྫོགས། སྐྱེ་རྒ་གཉིས་པོ་ཚེ་གསུམ་པ་ལ་
རྫོགས་པ་ཡིན་པའི་ཕྱིར། དེ་སྐད་དུ་ཡང་མཛོད་ལས། སྔོན་དང་ཕྱི་མཐར་
གཉིས་གཉིས་དང་། །བར་དུ་བརྒྱད་ཡོད་རྫོགས་ལྡན་ལོ། །ཞེས་གསུངས་
པའི་ཕྱིར། དེ་ལྟ་བུའི་རྟེན་འབྲེལ་ཡན་ལག་བཅུ་གཉིས་པོ་དེ་ལ་གནས་
475

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སྐབས་ཀྱི་རྟེན་འབྲེལ་ཞེས་བརྗོད་པའི་རྒྱུ་མཚན་ཡོད་དེ། ། ཕུང་པོ་ལྔའི་
གནས་སྐབས་ལ་བཞག་པའི་རྟེན་འབྲེལ་ཡིན་པའི་རྒྱུ་མཚན་གྱིས་དེ་ལྟར་་་༌་
བརྗོད་པའི་ཕྱིར།
གསུམ་པ་འབྲེལ་བ་ཅན་གྱི་རྟེན་འབྲེལ་འདོད་པའི་
n
ན
ལུགས་བཤད་པ།
གསུམ་པ་འབྲེལ་བ་ཅན་གྱི་རྟེན་འབྲེལ་འདོད་པའི་ལུགས་ནི། མདོ་
སེམས་གཉིས་ཀྱིས་འབྲེལ་བ་ཅན་གྱི་རྟེན་འབྲེལ་འདོད་ལ། དེ་དང་འདུས་
བྱས་ཀྱི་རྟེན་འབྲེལ་དོན་གཅིག་འདུས་བྱས་ཀྱི་རྟེན་འབྲེལ་ལ་འབྲེལ་པ་
ཅན་གྱི་རྟེན་འབྲེལ་ཞེས་འབྱུང་བའི་རྒྱུ་མཚན་ཡོད་དེ། རྒྱུ་དང་འབྲས་བུ་
འབྲེལ་བར་འབྱུང་བའི་རྟེན་འབྲེལ་ཡིན་པས་དེ་ལྟར་བརྗོད་པའི་ཕྱིར།
མདོ་སེམས་གཉིས་ཀྱི་ལུགས་ལ་རྟེན་འབྲེལ་ཡིན་ན་འདུས་བྱས་ཡིན་པས་་་་་་
ཁྱབ་སྟེ། རྟེན་འབྲེལ་གྱི་སྐད་དོད་པྲ་ཏི་ཨི་ཏི་ས་མུད་པཱ་ཏ་ཞེས་འབྱུང་བའི་
པྲ་ཏི་ཨི་ཏི་ཞེས་པ་ཕྲད་པ་ལ་འཇུག་ལ། ཕྲད་པའི་དོན་ཡང་རྒྱུ་རྐྱེན་དང་
ཕྲད་པ་དང་། ས་མུད་པཱ་ཏ་ཞེས་པ་འབྱུང་པ་ལ་འཇུག་ཅིང་འབྱུང་བའི་
དོན་ཡང་སྐྱེས་པ་ལ་འདོད་དེ། བྱས་པ་ལ་ཁོ་ན་རེ། སེམས་ཙམ་པས་རྟེན་
འབྲེལ་ལ་འདུས་བྱས་ཡིན་པས་ཁྱབ་པ་ཁས་མི་ལེན་པར་ཐལ། དེས་འདུས་
མ་བྱས་ཀྱི་རྟེན་འབྲེལ་ཁས་ལེན་པའི་ཕྱིར་ཏེ། དེས་རྣམ་བྱང་གི་རྟེན་འབྲེལ་
ཁས་ལེན་པའི་ཕྱིར། ཟེར་ན་མ་ཁྱབ། འོ་ན། དེས་གཟུགས་ཡིན་ན་འདུས་
བྱས་ཡིན་པས་ཁྱབ་པ་ཁས་མི་ལེན་པར་ཐལ། དེས་འདུས་མ་བྱས་ཀྱི་
476

པ་རྟེན་འབྲེལ་མཐའ་དཔྱོད། །
གཟུགས་ཁས་ལེན་པའི་ཕྱིར་ཏེ། དེས་ཆོས་ཉིད་ཀྱི་གཟུགས་ཀུན་བརྟགས་
ཀྱི་གཟུགས་རྣམ་བཏགས་ཀྱི་གཟུགས་རྣམས་ཁས་ལེན་པའི་ཕྱིར། ལན་མེད་
དོ། །གཞན་ཡང་། རྣམ་བྱང་གི་རྟེན་འབྲེལ་ཡིན་ན་འདུས་མ་བྱས་ཀྱི་རྟེན་
འབྲེལ་ཡིན་པས་ཁྱབ་པར་ཐལ། དེས་རྣམ་བྱང་གི་རྟེན་འབྲེལ་ཁས་ལེན་ན།
དེས་འདུས་མ་བྱས་ཀྱི་རྟེན་འབྲེལ་ཁས་ལེན་པས་ཁྱབ་པའི་ཕྱིར། རྟགས་
ཁས། འདོད་ན། ལམ་བདེན་ཆོས་ཅན། འདུས་མ་བྱས་ཀྱི་རྟེན་འབྲེལ་
ཡིན་པར་ཐལ། རྣམ་བྱང་གི་རྟེན་འབྲེལ་ཡིན་པའི་ཕྱིར་ཏེ། རྟེན་འབྲེལ་
གང་ཞིག རྣམ་བྱང་བདེན་པ་ཡིན་པའི་ཕྱིར། །
རི་བོ་ བ ཞི་པ་རང་ལུགས་བཞག་པ་དང་
བཤད་བྱའི་མདོ་འགོད་པ།་་་་་་ །
བཞི་པ་རང་ལུགས་བཞག་པ་ལ། བཤད་བྱའི་མདོ་འགོད་པ་དང་།
མདོའི་དོན་བཤད་པ་གཉིས། དང་པོ་ནི། ས་ལུ་ལྗང་པའི་མདོ་ལས། དགེ་
སློང་དག་སུས་རྟེན་ཅིང་འབྲེལ་བར་འབྱུང་བ་མཐོང་བ་དེས་ཆོས་མཐོང་ངོ་།།
སུས་ཆོས་མཐོང་བ་དེས་སངས་རྒྱས་མཐོང་ངོ་། ། ཞེས་གསུངས་པའི་རྟེན་
ཅིང་འབྲེལ་བར་འབྱུང་བ་དེ་ཇི་ལྟ་བུ་ཞེ་ན། རྟེན་ཅིང་འབྲེལ་བར་འབྱུང་བ་
ཞེས་བྱ་བ་ནི། འདི་ལྟ་སྟེ། འདི་ཡོད་པས་ན་འདི་འབྱུང་། འདི་སྐྱེས་པའི་
ཕྱིར་འདི་སྐྱེ་སྟེ། གང་འདི་མ་རིག་པའི་རྐྱེན་གྱིས་འདུ་བྱེད། འདུ་བྱེད་ཀྱི་
རྐྱེན་གྱིས་རྣམ་པར་ཤེས་པ། རྣམ་པར་ཤེས་པའི་རྐྱེན་གྱིས་མིང་དང་
གཟུགས། མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག སྐྱེ་མཆེད་དྲུག་གི་
477

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
རྐྱེན་གྱིས་རེག་པ། རེག་པའི་རྐྱེན་གྱི་ཚོར་བ། ཚོར་བའི་རྐྱེན་གྱིས་སྲེད་པ།
སྲེད་པའི་རྐྱེན་གྱིས་ལེན་པ། ལེན་པའི་རྐྱེན་གྱིས་སྲིད་པ། སྲིད་པའི་རྐྱེན་
གྱིས་སྐྱེ་བ། སྐྱེ་བའི་རྐྱེན་གྱིས་རྒ་ཤི་དང་། མྱ་ངན་དང་། སྨྲེ་སྔགས་འདོན་
པ་དང་། སྡུག་བསྔལ་བ་དང་། ཡིད་མི་བདེ་བ་དང་། འཁྲུག་པ་རྣམས་
འབྱུང་བར་འགྱུར་ཏེ། དེ་ལྟར་ན་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་
པ་འདི་འབྱུང་བར་འགྱུར་རོ། །དེ་ལ་མ་རིག་པ་འགགས་པས། འདུ་བྱེད་
འགག འདུ་བྱེད་འགགས་པས། རྣམ་པར་ཤེས་པ་འགག རྣམ་པར་ཤེས་
པར་འགགས་པས། མིང་དང་གཟུགས་འགག མིང་དང་གཟུགས་
འགགས་པས། སྐྱེ་མཆེད་དྲུག་འགག སྐྱེ་མཆེད་དྲུག་འགགས་པས། རེག་
པ་འགག རེག་པ་འགགས་པས་ཚོར་བ་འགག ཚོར་བ་འགགས་པས་སྲེད་
པ་འགག སྲེད་པ་འགགས་པས་ལེན་པ་འགག ལེན་པ་འགགས་པས་སྲིད་
པ་འགག སྲིད་པ་འགགས་པས་སྐྱེ་བ་འགག སྐྱེ་བ་འགགས་པས་རྒ་ཤི་
འགག རྒ་ཤི་འགགས་པས་མྱ་ངན་དང་། སྨྲེ་སྔགས་འདོན་པ་དང་། སྡུག་
བསྔལ་བ་དང་། ཡིད་མི་བདེ་བ་དང་། འཁྲུགས་པ་རྣམས་འགགས་པར་
གྱུར་ཏེ། དེ་ལྟར་ན་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་པ་འདི་འགག་
པར་འགྱུར་རོ། །ཞེས་གསུངས། གཉིས་པ་མདོའི་དོན་བཤད་པ་ལ།
མདོའི་ཚིག་དོན་བཤད་པ། ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་
དངོས་བཤད་པའོ། ། ༈ དང་པོ་ནི། སུས་རྟེན་ཅིང་འབྲེལ་བར་འབྱུང་
བ་མཐོང་བ་དེས། ཞེས་པ་ནས། སངས་རྒྱས་མཐོང་ངོ་། །ཞེས་པའི་བར་
478

རྟེན་འབྲེལ་མཐའ་དཔྱོད་
གྱིས་རྟེན་འབྲེལ་སྤྱིའི་རྣམ་གཞག་དེ་བསྟན་ནས། གང་འདི་མ་རིག་པའི་
རྐྱེན་གྱིས་འདུ་བྱེད། ཅེས་པ་ནས། སྡུག་བསྔལ་གྱི་ཕུང་པོ་ཆེན་པོ་འབའ་
ཞིག་པ་འདི་འབྱུང་བར་འགྱུར་རོ། །ཞེས་པའི་བར་གྱི་ཀུན་ནས་ཉོན་མོངས་
ཕྱོགས་ཀྱི་རྟེན་འབྲེལ་ལུགས་འབྱུང་དེ་དངོས་སུ་བསྟན་ནས། ལུགས་ལྡོག་
དེ་ཤུགས་ལ་བསྟན་ནོ། །དེ་ལ་མ་རིག་པ་འགགས་པས། – ཞེས་པ་ནས། །
འབའ་ཞིག་པ་འདི་འགག་པར་འགྱུར་རོ། །ཞེས་པའི་བར་གྱི་རྣམ་བྱང་
ཕྱོགས་ཀྱི་རྟེན་འབྲེལ་ལུགས་འབྱུང་དེ་དངོས་སུ་བསྟན་ནས། ལུགས་ལྡོག་
དེ་ཤུགས་ལ་བསྟན་ནོ། །དེ་ལྟར་བསྟན་པ་ལ་དགོས་པ་ཡོད་དེ། འཁོར་
བར་འཇུག་ལྡོག་ལ་རྨོངས་པའི་གདུལ་བྱ་རྣམས་རྨོངས་པ་དེ་དང་བྲལ་བར་་་་
བྱ་བའི་ཆེད་ཡིན་པའི་ཕྱིར། དེ་སྐད་དུ་ཡང་། སཱ་ལུ་ལྗང་པའི་མདོའི་
འགྲེལ་པ་ལས། གང་དག་འཁོར་བར་འཇུག་པ་དང་ལྡོག་པ་ལ་རྨོངས་པ་
རྣམས་རྨོངས་པ་དེ་དང་བྲལ་བར་བྱ་བའི་ཕྱིར། ལུགས་སུ་འབྱུང་བ་དང་
ལུགས་སུ་མི་འབྱུང་པ་གཉིས་ཀྱིས་ཀུན་ནས་ཉོན་མོངས་པ་དང་། རྣམ་བྱང་
གི་ཕྱོགས་ལས་བརྩམས་ཏེ་རྟེན་ཅིང་འབྲེལ་པར་འབྱུང་བ་འདི་གསུངས་ཞེས་
གསུངས་པའི་ཕྱིར།
གསུམ་པ་ཀུན་ནས་ཉོན་མོངས་ཕྱོགས་ཀྱི་
་་་་ ག་ བ རྟེན་འབྲེལ་དངོས་བཤད་པ།
གསུམ་པ་ཀུན་ནས་ཉོན་མོངས་ཀྱི་རྟེན་འབྲེལ་དངོས་བཤད་པ་ལ། །
སྤྱིའི་མཚན་ཉིད། སོ་སོའི་དབྱེ་བསྡུ་གོ་རིམ་ངེས་པའི་ཚུལ། གྲངས་ངེས་
479

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པའི་ཚུལ། རྐྱེན་དུ་འགྱུར་ཚུལ། རང་རང་གི་བྱེད་ལས། ཚེ་དུ་ལ་རྫོགས་
བཤད་པ། ས་མཚུངས་ཀྱི་རྣམ་གཞག ཇི་ལྟར་སྒོམ་པའི་ཚུལ། དེ་ལྟར་
བསྒོམ་པའི་ཕན་ཡོན་དང་བཅུ། དང་པོ་ལ་ཁ་ཅིག རང་གི་རྒྱུར་གྱུར་པའི་
རྐྱེན་གསུམ་ལས་བྱུང་བ་གང་ཞིག་སྡུག་ཀུན་གང་རུང་གིས་བསྡུས་པ།
ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་གྱི་མཚན་ཉིད། ཟེར་ན། མ་
དག་པའི་སྣོད་ཀྱི་འཇིག་རྟེན་ཆོས་ཅན། མཚོན་བྱ་དེར་ཐལ། མཚན་ཉིད་
དེའི་ཕྱིར། མ་གྲུབ་ན། དེར་ཐལ། སྡུག་བསྔལ་བདེན་པ་ཡིན་པའི་ཕྱིར། །
རྟགས་གཞན་དུ་བསྒྲུབས་ཟིན། རྩ་བར་འདོད་ན། དེ་ཆོས་ཅན། ནང་གི་
རྟེན་འབྲེལ་ཡིན་པར་ཐལ་ལོ། །ཁྱབ་སྟེ། རྣམ་བྱང་གི་རྟེན་འབྲེལ་ཡིན་ན།
ནང་གི་རྟེན་འབྲེལ་ཡིན་པས་ཁྱབ་པའི་ཕྱིར། གོང་དུ་འདོད་ན། དེ་ཆོས་
ཅན། ཁྱོད་རྒྱུད་ཀྱིས་བསྡུས་པར་ཐལ། ནང་གི་རྟེན་འབྲེལ་ཡིན་པའི་ཕྱིར།
རྟགས་ཁས། འདོད་མི་ནུས་སོ། །གཞན་ཡང་ལྷག་བཅས་མྱང་འདས་ལ་
གནས་པའི་ཉན་ཐོས་དགྲ་བཅོམ་པའི་རྒྱུད་ཀྱི་གཟུགས་ཕུང་ཆོས་ཅན།།
མཚོན་བྱ་དེར་ཐལ། མཚན་ཉིད་དེའི་ཕྱིར། དེར་ཐལ། སྡུག་བསྔལ་
བདེན་པ་ཡིན་པའི་ཕྱིར། རྟགས་སླ། འདོད་ན། དེའི་རྒྱུད་ལ་ཀུན་ནས་
ཉོན་མོངས་ཕྱོགས་ཀྱི་རྟེན་འབྲེལ་ཡོད་པར་ཐལ་ལོ། ་འདོད་ན། དེ་ཆོས་
ཅན། ཁྱོད་ཀྱི་རྒྱུད་ལ་དེ་མེད་པར་ཐལ། ཁྱོད་ཀྱིས་དེ་སྤངས་པའི་ཕྱིར་ཏེ།
ཁྱོད་ཀྱིས་རྟེན་འབྲེལ་ཡན་ལག་བཅུ་གཉིས་པོ་ཐམས་ཅད་སྤངས་པའི་ཕྱིར་་་
ཏེ། ཁྱོད་དགྲ་བཅོམ་པ་ཡིན་པའི་ཕྱིར། ཁྱབ་སྟེ། རྣལ་འབྱོར་སྤྱོད་པའི་ས་
480/

རྟེན་འབྲེལ་མཐའ་དཔྱོད་
ལས། དགྲ་བཅོམ་པས་ཡན་ལག་དུ་ཞིག་སྤངས་ཤེ་ན། ཁམས་གསུམ་ན་
སྤྱོད་པ་ཐམས་ཅད་དོ། །ཞེས་གསུངས་པའི་ཕྱིར། བྱས་པ་ལ་ཁོ་ན་རེ། །
ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པའི་རྒྱུད་ལ་་་་་་
ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ཡོད་པར་ཐལ། དེའི་རྒྱུད་ལ་
ཀུན་ནས་ཉོན་མོངས་ཕྱོགས་ཀྱི་བདེན་པ་ཡོད་པའི་ཕྱིར། ཟེར་ན། མ་ཁྱབ་
བོ། །རང་ལུགས་ནི། རང་གི་རྒྱུར་གྱུར་པའི་རྐྱེན་གསུམ་ལས་བྱུང་བ་གང་
ཞིག སྡུག་ཀུན་གང་རུང་དུ་གྱུར་པའི་འཁོར་བ། ཀུན་ནས་ཉོན་མོངས་
ཕྱོགས་ཀྱི་རྟེན་འབྲེལ་གྱི་མཚན་ཉིད
། དེ་ ལྟ ་དེ་
བསྟན་པ་གཉིས་པ་སོ་སོའི་དབྱེ་བ་བཤད་པ།
གཉིས་པ་སོ་སོའི་དབྱེ་བསྡུ་ལ། དབྱེ་བ་དངོས། སོ་སོའི་ངོ་བོ་ངོས་
བཟུང་བ། བསྡུ་བ་བཤད་པ་དང་གསུམ་ལས། དང་པོ་ནི། ཀུན་ནས་ཉོན་
མོངས་ཕྱོགས་ཀྱི་རྟེན་འབྲེལ་དེ་ལ་རྩ་བའི་སྒོ་ནས་དབྱེ་ན་གཉིས་སུ་ཡོད་དེ།
དེར་གྱུར་པའི་སྡུག་ཀུན་གཉིས་སུ་ཡོད་པའི་ཕྱིར། དེ་ལ་ཡན་ལག་གི་སྒོ་ནས་
དབྱེ་ན་བཅུ་གཉིས་སུ་ཡོད་དེ། མ་རིག་པའི་རྟེན་འབྲེལ་ནས། རྒ་ཤིའི་རྟེན་
འབྲེལ་གྱི་བར་བཅུ་གཉིས་ཡོད་པའི་ཕྱིར། ཉིང་ལག་གི་སྒོ་ནས་དབྱེ་ན། །
མཐའ་ཡས་པ་ཞིག་ཡོད་དེ། མ་རིག་པའི་རྟེན་འབྲེལ་དེ་ལ་ཡང་འཕེན་བྱེད་
དགེ་བའི་ལས་ཀྱི་ཀུན་སློང་དུ་གྱུར་པའི་མ་རིག་པ་དང་། འཕེན་བྱེད་མི་
དགེ་བའི་ལས་ཀྱི་ཀུན་སློང་དུ་གྱུར་པའི་མ་རིག་པ་དང་། འཕེན་བྱེད་མི་
གཡོ་བའི་ལས་ཀྱི་ཀུན་སློང་དུ་གྱུར་པའི་མ་རིག་པ་སོགས་དུ་མ་ཡོད། འདུ་
481

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བྱེད་ཀྱི་རྟེན་འབྲེལ་དེ་ལ་ཡང་འདོད་པའི་བདེ་འགྲོའི་རྣམ་སྨིན་གྱི་ཕུང་པོ་་་་
འཕེན་བྱེད་ཀྱི་བསོད་ནམས་ཀྱི་ལས་དང་། ངན་འགྲོའི་རྣམ་སྨིན་གྱི་ཕུང་པོ་
འཕེན་བྱེད་ཀྱི་བསོད་ནམས་མ་ཡིན་པའི་ལས་དང་། ཁམས་གོང་མའི་རྣམ་
སྨིན་གྱི་ཕུང་པོ་འཕེན་བྱེད་ཀྱི་མི་གཡོ་བའི་ལས་སོགས་མཐའ་ཡས་པ་ཞིག་་་་
ཡོད་པའི་ཕྱིར། གཉིས་པ་སོ་སོའི་ངོ་བོ་ངོས་བཟུང་བ་ལ། མ་རིག་པ་ནས།
རྒ་ཤིའི་བར་བཅུ་གཉིས་ཡོད་པ་ལས། དང་པོ་ལ་དགག་གཞག་གཉིས་ལས།
དང་པོ་ནི། ཁ་ཅིག རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་
པའི་རིག་པ། མ་རིག་པའི་མཚན་ཉིད། ཟེར་ན། གང་ཟག་གི་བདག་
འཛིན་དུ་གྱུར་པའི་ཡིད་ཀྱི་རྣམ་པར་ཤེས་པ་ཆོས་ཅན། མཚོན་བྱ་དེར་ཐལ།
མཚན་ཉིད་དེའི་ཕྱིར། མ་གྲུབ་ན། དེར་ཐལ། གང་ཟག་གི་བདག་མེད་
རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རིག་པ་
ཡིན་པའི་ཕྱིར་ཏེ། གང་ཟག་གི་བདག་འཛིན་ཡིན་པའི་ཕྱིར། རྩ་བར་
འདོད་ན། དེ་ཆོས་ཅན། སེམས་བྱུང་ཡིན་པར་ཐལ། མ་རིག་པ་ཡིན་པའི་
ཕྱིར། རྟགས་ཁས། འདོད་མི་ནུས་ཏེ། གཙོ་སེམས་ཡིན་པའི་ཕྱིར། ཁ་
ཅིག རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་
དེ། མ་རིག་པའི་མཚན་ཉིད་ཟེར་ན། དབང་ཤེས་སུ་གྱུར་པའི་མ་རིག་པ་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གྲུབ་སྟེ། །
དབང་ཤེས་སུ་གྱུར་པའི་མ་རིག་པ་ཡོད་པའི་ཕྱིར་ཏེ། རང་དང་མཚུངས་
ལྡན་གྱི་མིག་གི་རྣམ་པར་ཤེས་པའི་འཁོར་དུ་བྱུང་བའི་མ་རིག་པ་ཡོད་པའི་་་
482

རྟེན་འབྲེལ་མཐའ་དཔྱོད་
ཕྱིར་ཏེ། ཀུན་བཏུས་ལས། འདོད་ཆགས་ནི་འདོད་པའི་ཁམས་ན་རྣམ་
པར་ཤེས་པའི་ཚོགས་དྲུག་དང་མཚུངས་པར་ལྡན་ནོ། །ཞེས་གསུངས་པའི་
ཕྱིར། རྩ་བར་འདོད་ན། དེ་ཆོས་ཅན། ཡིད་ཀྱི་ཤེས་པ་ཡིན་པར་ཐལ། །
རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རིག་པ་ཡིན་པའི་
ཕྱིར། ཁྱབ་སྟེ། གང་ཟག་གི་བདག་མེད་རྟོགས་པའི་རིག་པ་ཡེ་ཤེས་ཀྱི་
འགལ་ཟླ་མི་མཐུན་ཕྱོགས་སུ་གྱུར་པའི་རིག་པ་ཡིན་ན་ཡང་། ཡིད་ཀྱི་ཤེས་
པ་ཡིན་པས་ཁྱབ། ཆོས་ཀྱི་བདག་མེད་རྟོགས་པའི་རིག་པ་ཡེ་ཤེས་ཀྱི་འགལ་
ཟླ་མི་མཐུན་ཕྱོགས་སུ་གྱུར་པའི་རིག་པ་ཡིན་ན་ཡང་ཡིད་ཀྱི་ཤེས་པ་ཡིན་་་་་་
པས་ཁྱབ་པའི་ཕྱིར། ། དང་པོ་དེར་ཐལ། དེ་ཡིན་ན་གང་ཟག་གི་བདག་
འཛིན་ཡིན་དགོས་པའི་ཕྱིར། ། གཉིས་པ་དེར་ཐལ། དེ་ཡིན་ན་ཆོས་ཀྱི་
བདག་འཛིན་ཡིན་དགོས་པའི་ཕྱིར། ། རྟགས་འབུད་དོ། །ཡང་ཁ་ཅིག །
རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རང་སྟོབས་ཀྱིས་ས་
རྨོངས་པའི་སེམས་བྱུང་དེ་མ་རིག་པའི་མཚན་ཉིད་ཟེར་ན། གང་ཟག་གི་
བདག་འཛིན་དུ་གྱུར་པའི་ཚོར་བ་དེ་མ་རིག་པ་མ་ཡིན་པར་ཐལ། དེའི་
མཚན་ཉིད་ཀྱི་ཟུར་དུ་རང་སྟོབས་ཀྱིས་རྨོངས་པ་ཞེས་སྨོས་པ་ལ་དགོས་པ་་་་
ཡོད་པའི་ཕྱིར། འདོད་ན། དེ་ཆོས་ཅན། ཁྱོད་མ་རིག་པ་ཡིན་པར་ཐལ།
རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་ཡིན་་་་་
པའི་ཕྱིར། ཁྱབ་སྟེ། ཚད་མ་རྣམ་འགྲེལ་ལས། རིག་པའི་མི་མཐུན་ཕྱོགས་
ཕྱིར་དང་། །སེམས་བྱུང་ཉིད་ཀྱིས་དམིགས་པའི་ཕྱིར། །ལོག་པར་དམིགས་
483

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
ཉིད་མ་རིག་པར། །ཞེས་གསུངས་པའི་ཕྱིར། གོང་གི་རྟགས་མ་གྲུབ་ན། །
དེ་ཆོས་ཅན། དེར་ཐལ། གང་ཟག་གི་བདག་མེད་རྟོགས་པའི་རིག་པ་ཡེ་
ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་ཡིན་པའི་ཕྱིར་ཏེ།
གང་ཟག་གི་བདག་འཛིན་དུ་གྱུར་པའི་སེམས་བྱུང་ཡིན་པའི་ཕྱིར། བྱས་པ་
ལ་ཁོ་ན་རེ། གང་ཟག་གི་བདག་འཛིན་དུ་གྱུར་པའི་ཚོར་བ་དེ་ཉོན་མོངས་
ཅན་གྱི་མ་རིག་པ་ཡིན་པར་ཐལ། དེ་མ་རིག་པ་ཡིན་པའི་ཕྱིར། རྟགས་
ཁས། འདོད་ན། དེ་ཆོས་ཅན། རྩ་ཉོན་ཡིན་པར་ཐལ་ལོ། །འདོད་ན། །
དེ་ཆོས་ཅན། རྩ་ཉོན་མ་ཡིན་པར་ཐལ། ཀུན་འགྲོ་ཡིན་པའི་ཕྱིར་ན་མ་
ཁྱབ། མ་གྲུབ་ན། དེར་ཐལ། ཚོར་བ་ཡིན་པའི་ཕྱིར། ཟེར་ན། མ་ཁྱབ་
མཚམས་ལ། འཇིག་ལྟ་ཆོས་ཅན། རྩ་ཉོན་མ་ཡིན་པར་ཐལ། ཡུལ་ངེས་
ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། ཤེས་རབ་ཡིན་པའི་
ཕྱིར་ཏེ། ཤེས་རབ་ཉོན་མོངས་ཅན་ཡིན་པའི་ཕྱིར་ཏེ། ཆོས་ཅན་དེའི་ཕྱིར།
རྩ་བར་འདོད་ན། དེ་ཆོས་ཅན། རྩ་ཉོན་ཡིན་པར་ཐལ། ཉོན་མོངས་ཅན་
གྱི་མ་རིག་པ་ཡིན་པའི་ཕྱིར། མ་གྲུབ་ན། དེར་ཐལ། དེ་མ་རིག་པ་ཡིན་
པའི་ཕྱིར། རྣམ་འགྲེལ་ལས། ཉེས་པ་རྣམ་པ་ཐམས་ཅད་དག །འཇིག་
ཚོགས་ལྟ་ལས་སྐྱེས་པ་ཡིན། །དེ་མ་རིག་དེ་དེ་ལས་ཆགས། །དེ་ལས་ཞེ་སྡང་
ལ་སོགས་འབྱུང་། །ཞེས་གསུངས་པའི་ཕྱིར། ཡང་ཁ་ཅིག འཕེན་བྱེད་ཀྱི་
ལས་ཀྱི་ཀུན་སློང་དུ་གྱུར་པའི་མ་རིག་པ་དེ། ཡན་ལག་བཅུ་གཉིས་ཀྱི་ནང་
ཚན་དུ་གྱུར་པའི་མ་རིག་པའི་མཚན་ཉིད་ཟེར་ན། ཚུར་མཐོང་ལྷས་བྱིན་གྱི་
484

རྟེན་འབྲེལ་མཐའ་དཔྱོད་བློ།
རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་ཆོས་ཅན་གྱིས་བསྒྲུབ།
འདོད་ན། དེ་ཆོས་ཅན། ཁྱོད་འཕེན་བྱེད་ལས་ཀྱི་རྒྱུ་ཡིན་པར་ཐལ་ལོ། །
འདོད་ན། ཁྱོད་མེད་ན་འཕེན་བྱེད་ཀྱི་ལས་མེད་པས་ཁྱབ་པར་ཐལ་ལོ། །
འདོད་ན་སླ ཡང་ཁ་ཅིག རང་གིས་ཀུན་ནས་བསླངས་པའི་འཕེན་བྱེད་
ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་དེ། ། ཡན་ལག་བཅུ་གཉིས་ཀྱི་
ནང་ཚན་དུ་གྱུར་པའི་མ་རིག་པའི་མཚན་ཉིད་ཟེར་ན། དེ་མི་འཐད་པར་
ཐལ། ཉོན་མོངས་ཅན་མ་ཡིན་པའི་མ་རིག་པས་ཀུན་ནས་བསླངས་ཏེ་
འཕེན་བྱེད་ཀྱི་ལས་གསོག་པ་ཡོད་པའི་ཕྱིར། དེར་ཐལ། ཉོན་མོངས་ཅན་
མ་ཡིན་པའི་སེམས་ཀྱི་ཀུན་ནས་བསླངས་ཏེ་འཕེན་བྱེད་ཀྱི་ལས་གསོག་པ་་་་་
ཡོད་པའི་ཕྱིར་ཏེ། དགེ་བའི་སེམས་ཀྱིས་ཀུན་ནས་བསླངས་ཏེ་འཕེན་བྱེད་
ཀྱི་ལས་གསོག་པ་ཡོད་པའི་ཕྱིར་ཏེ། དེས་ཀུན་ནས་བསླངས་ཏེ་ལས་གསོག་
པ་ཡོད་པའི་ཕྱིར། ། འཕེན་བྱེད་དགེ་བའི་ལས་ཡོད་པའི་ཕྱིར། ཡང་ཁ་
ཅིག འཁོར་བའི་རྩ་བར་གྱུར་པའི་མ་རིག་པ་དེ། ཡན་ལག་བཅུ་གཉིས་ཀྱི་
ནང་ཚན་དུ་གྱུར་པའི་མ་རིག་པའི་མཚན་ཉིད་ཟེར་ན། དེ་ལ་སྐྱོན་འཕེན་པ་
ཁ་ཅིག ཚུར་མཐོང་ལྷས་བྱིན་གྱི་རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་
དུ་གྱུར་པའི་མ་རིག་པ་ཆོས་ཅན། མཚན་ཉིད་དེར་ཐལ། མཚོན་བྱ་དེའི་
ཕྱིར། རྟགས་ཆོས་ཅན་གྱིས་གྲུབ། འདོད་ན། དེ་ཆོས་ཅན། འཁོར་བའི་
རྩ་བ་ཡིན་པར་ཐལ། དེར་གྱུར་པའི་མ་རིག་པ་ཡིན་པའི་ཕྱིར། རྟགས་ཁས།
485

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འདོད་ན། དེ་ཆོས་ཅན། འཁོར་བའི་རྒྱུ་ཡིན་པར་ཐལ་ལོ། །ཟེར་ན་མི་
འཐད་དེ། དད་པ་ཆོས་ཅན། དགེ་བའི་རྒྱུ་ཡིན་པར་ཐལ། དགེ་བའི་རྩ་
བ་ཡིན་པའི་ཕྱིར། ཁྱབ་པ་ཁས། མ་གྲུབ་ན། དེར་ཐལ། དགེ་རྩ་ཡིན་
པའི་ཕྱིར་ཏེ། དད་པ་ཡིན་པའི་ཕྱིར། རྩ་བར་འདོད་མི་ནུས་ཏེ། དགེ་
བའི་བྱེ་བྲག་ཡིན་པའི་ཕྱིར། རང་ལུགས་ཀྱི་སྐྱོན་ནི། ཆོས་ཀྱི་བདག་འཛིན་
དུ་གྱུར་པའི་མ་རིག་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་
ཕྱིར། མ་གྲུབ་ན། དེར་ཐལ། ཆོས་ཀྱི་བདག་འཛིན་འཁོར་བའི་རྩ་བ་ཡིན་
པའི་ཕྱིར། དྲང་ངེས་རྣམ་འབྱེད་ལས། ཆོས་ཀྱི་བདག་འཛིན་གྱིས་གང་
ཟག་གི་བདག་འཛིན་གྱི་གཞི་བྱེད་པ་ནི་ཉན་རང་ལ་ཆོས་ཀྱི་བདག་མེད་་་་་་
རྟོགས་པ་མེད་པར་བཞེད་པའི་དབུ་མ་པ་རྣམས་ཀྱིས་ཀྱང་བཞེད་དོ། །དེ་ལ་
ནི་ཆོས་ཀྱི་བདག་འཛིན་ཟད་ན་གང་ཟག་གི་བདག་འཛིན་ལྡོག་ཀྱང་ཆོས་ཀྱི་
བདག་འཛིན་མ་ཟད་ན་གང་ཟག་གི་བདག་འཛིན་མི་ལྡོག་པ་མིན་པས་་་་་༌་
འཁོར་བའི་གཞི་མཐར་གཏུགས་པ་མ་ལོག་ཀྱང་འཁོར་བ་ལས་གྲོལ་བ་མི་་་་
འགལ་ལོ། །ཞེས་གསུངས་པའི་ཕྱིར། གཞན་ཡང་། ཆོས་ཀྱི་བདག་འཛིན་
འཁོར་བའི་རྩ་བ་ཡིན་པར་ཐལ། དེ་འཇིག་ལྟའི་རྩ་བ་ཡིན་པའི་ཕྱིར་ཏེ།
དེ་འཇིག་ལྟའི་རྩ་བ་ཡིན་པར་དབུ་མ་རང་རྒྱུད་པས་ཁས་ལེན་པའི་ཕྱིར་ཏེ། །
དེ་འཇིག་ལྟའི་རྩ་བ་ཡིན་པར་སེམས་ཙམ་པས་ཁས་ལེན་པའི་ཕྱིར། དེའི་
ཐད་ཀྱི་དྲང་ངེས་རྣམ་འབྱེད་ལས། དེ་ལྟར་ན་ཆོས་རྣམས་ལ་ངོ་བོ་དང་ཁྱད་
པར་དུ་བཏགས་པ་རང་གི་མཚན་ཉིད་ཀྱིས་གྲུབ་པར་འཛིན་པའི་ཆོས་ཀྱི་་་་་
486

རྟེན་འབྲེལ་མཐའ་དཔྱོད། སྤྱི་
བདག་འཛིན་གྱིས་འཇིག་ལྟའི་རྩ་བ་བྱེད་པར་བཞེད་ལ་ཞེས་གསུངས་པའི་
ཕྱིར། བྱས་པ་ལ་ཁོ་ན་རེ། ཉན་ཐོས་དགྲ་བཅོམ་པ་དེ་འཁོར་བའི་རྩ་བ་
སྤངས་པའི་གང་ཟག་མ་ཡིན་པར་ཐལ། ཆོས་ཀྱི་བདག་འཛིན་འཁོར་བའི་
རྩ་བ་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། ཁྱོད་དེ་
སྤངས་པའི་གང་ཟག་ཡིན་པར་ཐལ། ཁྱོད་འཁོར་བ་སྤངས་པའི་གང་ཟག་
ཡིན་པའི་ཕྱིར། ཟེར་ན་མ་ཁྱབ། རྟགས་གྲུབ་སྟེ། དགྲ་བཅོམ་པ་ཡིན་པའི་
ཕྱིར། གཞན་ཡང་། ཉན་ཐོས་དགྲ་བཅོམ་པ་དེ་འཁོར་བའི་རྩ་བ་སྤངས་
པའི་གང་ཟག་ཡིན་པར་ཐལ། ཉན་ཐོས་སློབ་པ་འཕགས་པ་དེ་འཁོར་བའི་
རྩ་བ་སྤང་བྱའི་གཙོ་བོར་བྱེད་པའི་གང་ཟག་ཡིན་པའི་ཕྱིར། མ་གྲུབ་ན།།
དེ་དེ་ལྟར་བྱེད་པའི་གང་ཟག་གཞི་མ་གྲུབ་པར་ཐལ། ། ཉན་ཐོས་སློབ་པ་
འཕགས་པ་དེ་ཡང་དེ་མ་ཡིན། བྱང་སེམས་འཕགས་པ་དེ་ཡང་དེ་མ་ཡིན་
པའི་ཕྱིར། ་ ཕྱི་མ་མ་གྲུབ་ན། བྱང་སེམས་འཕགས་པ་ཆོས་ཅན། ཁྱོད་
འཁོར་བ་སྤང་བྱའི་གཙོ་བོར་བྱེད་པའི་གང་ཟག་ཡིན་པར་ཐལ། མ་གྲུབ་པ་
དེའི་ཕྱིར། ཟེར་ན་མ་ཁྱབ། གཞན་ཡང་། ཉན་ཐོས་སློབ་པ་འཕགས་པ་
ཆོས་ཅན། ཁྱོད་འཁོར་བའི་རྩ་བ་སྤང་བྱའི་གཙོ་བོར་བྱེད་པའི་གང་ཟག་
ཡིན་པར་ཐལ། ཁྱོད་འཁོར་བའི་རྩ་བར་གྱུར་པའི་ཉོན་མོངས་ཅན་གྱི་མ་
རིག་པ་སྤང་བྱའི་གཙོ་བོར་བྱེད་པའི་གང་ཟག་ཡིན་པའི་ཕྱིར་ན་མ་ཁྱབ། །
རྟགས་གྲུབ་སྟེ། དེ་སྤང་བྱའི་གཙོ་བོར་བྱེད་པའི་གང་ཟག་གཞི་གྲུབ་པའི་
ཕྱིར། ཟེར་ན་མི་འཐད་དེ། འཁོར་བ་སྤངས་པ་དང་འཁོར་བའི་རྩ་བ་
487

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
སྤངས་པ་གཉིས་དུས་མཉམ་པར་ཐལ། འཁོར་བ་སྤངས་ན་འཁོར་བའི་རྩ་
བ་སྤངས་པས་ཁྱབ་པའི་ཕྱིར། རྟགས་ཁས། འདོད་ན། ། སྡུག་བསྔལ་
སྤངས་པ་དང་། སྡུག་བསྔལ་གྱི་རྩ་བ་སྤངས་པ་གཉིས་དུས་མཉམ་པར་ཐལ་
ལོ། །འདོད་ན། ཆོས་ཀྱི་བདག་འཛིན་འཁོར་བའི་རྩ་བ་ཡིན་པར་ཐལ། །
དེ་སྡུག་བསྔལ་གྱི་རྩ་བ་ཡིན་པའི་ཕྱིར། མ་གྲུབ་ན། གང་ཟག་གི་བདག་
འཛིན་སྤངས་པའི་གང་ཟག་ཡིན་ན་སྡུག་བསྔལ་གྱི་རྩ་བ་སྤངས་པའི་གང་་་་
ཟག་ཡིན་དགོས་པར་ཐལ། གང་ཟག་གི་བདག་འཛིན་སྡུག་བསྔལ་གྱི་རྩ་བ་
ཡིན་པ་གང་ཞིག་ གང་ཟག་གི་བདག་འཛིན་ལས་ཕྲ་བར་གྱུར་པའི་སྡུག་
བསྔལ་གྱི་རྩ་བ་མེད་པའི་ཕྱིར་ཏེ། ཆོས་ཀྱི་བདག་འཛིན་དེ་སྡུག་བསྔལ་གྱི་རྩ་ ་
བ་མ་ཡིན་པའི་ཕྱིར། རྟགས་ཁས། འདོད་ན། ལྷག་བཅས་མྱང་འདས་ལ་
གནས་པའི་ཉན་ཐོས་དགྲ་བཅོམ་པ་ཆོས་ཅན། སྡུག་བསྔལ་གྱི་རྩ་བ་སྤངས་
པའི་གང་ཟག་ཡིན་པར་ཐལ། གང་ཟག་གི་བདག་འཛིན་སྤངས་པའི་གང་
ཟག་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དགྲ་བཅོམ་པ་ཡིན་
པའི་ཕྱིར། འདོད་ན། དེ་ཆོས་ཅན། སྡུག་བསྔལ་སྤངས་པའི་གང་ཟག་
ཡིན་པར་ཐལ་ལོ། ། རྟགས་ཁས། འདོད་མི་ནུས་ཏེ། དེའི་རྒྱུད་ལ་སྡུག་
བསྔལ་ཡོད་པའི་ཕྱིར་ཏེ། དེའི་རྒྱུད་ལ་ཁྱབ་པ་འདུ་བྱེད་ཀྱི་སྡུག་བསྔལ་ཡོད་
པའི་ཕྱིར། འདི་ནི་ལན་གྱིས་བཟློག་པར་མི་ནུས་པའི་ཐལ་འགྱུར་ཡིན་ནོ། །
ཁོ་ན་རེ། འཁོར་བའི་རྩ་བ་ལ་འཛིན་སྟངས་མི་མཐུན་པ་གཉིས་ཡོད་པར་
ཐལ། གང་ཟག་གི་བདག་འཛིན་ཡང་འཁོར་བའི་རྩ་བ་ཡིན། ཆོས་ཀྱི་
488

། རྟེན་འབྲེལ་མཐའ་དཔྱོད །
བདག་འཛིན་ཡང་འཁོར་བའི་རྩ་བ་ཡིན་པའི་ཕྱིར། འདོད་ན། ༈
འཇུག་པའི་ཊཱིཀ་ཆེན་ལས། འཁོར་བའི་རྩ་བ་ལ་མི་མཐུན་པ་གཉིས་མེད་
པར་བཤད་པ་མི་འཐད་པར་ཐལ་ལོ། །ཟེར་ན་མ་ཁྱབ་སྟེ། དེའི་དོན་ནི། །
འཛིན་སྟངས་འགལ་བའི་འཁོར་བའི་རྩ་བ་ལ་མི་མཐུན་པ་གཉིས་མེད་་་་་
ལུང་དེའི་དོན་ཡིན་པའི་ཕྱིར། གཞན་ཡང་། མཚན་ཉིད་དེ་མི་འཐད་པར་
ཐལ། འཁོར་བའི་རྩ་བར་གྱུར་པའི་མ་རིག་པ་ཀུན་བརྟགས་མེད། ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཀུན་བརྟགས་ཡོད་པའི་་
ཕྱིར། དང་པོ་གྲུབ་སྟེ། ལམ་རིམ་ལས། སེམས་ཅན་རྣམས་འཁོར་བར་
འཆིང་བ་ནི་ལྷན་སྐྱེས་ཀྱི་མ་རིག་པ་ཡིན་པའི་ཕྱིར་དང་ཀུན་བརྟགས་ཀྱི་མ་་་
རིག་པ་ནི་གྲུབ་མཐའ་སྨྲ་བ་དེ་དག་ཁོ་ན་ལ་ཡོད་པས་འཁོར་བའི་རྩ་བར་མི་་
འཐད་པའི་ཕྱིར་རོ། །འདི་ལ་ངེས་པ་དམིགས་ཕྱེད་པར་རྙེད་པ་ཤིན་ཏུ་གལ་
ཚེའོ། །ཞེས་གསུངས་པའི་ཕྱིར། གཉིས་པ་གྲུབ་སྟེ། མཐོང་སྤངས་སུ་གྱུར་
པའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཀུན་བརྟགས་་་
ཡོད་པའི་ཕྱིར་ཏེ། རྒྱུན་ཞུགས་ཀྱིས་སྤངས་པའི་ཡན་ལག་བཅུ་གཉིས་ཀྱི་
ནང་ཚན་དུ་གྱུར་པའི་མ་རིག་པ་ཡོད་པའི་ཕྱིར་ཏེ། རྣལ་འབྱོར་སྤྱོད་པའི་ས་
ལས། རྒྱུན་ཏུ་ཞུགས་པས་ཡན་ལག་དུ་ཞིག་སྤུངས་ཤེ་ན། ཐམས་ཅད་ཀྱི་
ཕྱོགས་གཅིག་པ་སྟེ་གང་ཡང་རིལ་གྱིས་སྤངས་པ་ནི་མ་ཡིན་ནོ། །ཞེས་
གསུངས་པའི་ཕྱིར། ཁ་ཅིག་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་
གྱུར་པའི་རང་སྟོབས་ཀྱིས་རྨོངས་པའི་སེམས་བྱུང་གང་ཞིག རང་དང་རྟེན་
489

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་ཀུན་སློང་བྱེད་པ་དེ།
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པའི་མཚན་ཉིད། དེ་
ལ་དབྱེ་ན། བསོད་ནམས་མ་ཡིན་པའི་ལས་ཀུན་ནས་སློང་བར་བྱེད་པའི་
ལས་འབྲས་ལ་རྨོངས་པའི་མ་རིག་དང་། བསོད་ནམས་དང་མི་གཡོ་བའི་
ལས་ཀུན་ནས་སློང་བར་བྱེད་པའི་གང་ཟག་རང་རྐྱ་ཐུབ་པའི་རྫས་ཡོད་དུ་
འཛིན་པའི་དེ་ཁོ་ན་ཉིད་ལ་རྨོངས་པའི་མ་རིག་པ་གཉིས་སུ་ཡོད་ཟེར་ན་་་་་་
ནང་འགལ་ཏེ། ལས་འབྲས་ལ་རྨོངས་པའི་མ་རིག་པ་ཡང་ཡིན། ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡང་ཡིན་པའི་གཞི་མཐུན་པ་
ཡོད་པར་ཐལ། དམ་བཅའ་འཐད་པའི་ཕྱིར། འདོད་ན། རྒྱུ་དགེ་བ་སྤྱོད་
པ་ལས་འབྲས་བུ་བདེ་བ་མི་འབྱུང་བར་འཛིན་པའི་སེམས་བྱུང་རྨོངས་པ་
ཡང་ཡིན། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡང་
ཡིན་པའི་གཞི་མཐུན་པ་ཡོད་པར་ཐལ་ལོ། ། འདོད་ན། ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་རྒྱུ་དགེ་བ་སྤྱོད་པ་ལས་འབྲས་བུ་བདེ་བ་མི་་་
འབྱུང་བར་འཛིན་པའི་སེམས་བྱུང་རྨོངས་པ་ཆོས་ཅན། རིག་པ་ཡེ་ཤེས་ཀྱི་
འགལ་ཟླ་མི་མཐུན་ཕྱོགས་སུ་གྱུར་པའི་རང་སྟོབས་ཀྱིས་རྨོངས་པའི་སེམས་་་
བྱུང་ཡིན་པར་ཐལ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་
པ་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། བདག་མེད་
རྟོགས་པའི་རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་རིག་པ་
ཡིན་པར་ཐལ་ལོ། །འདོད་ན། རྒྱུ་དགེ་བ་སྤྱོད་པ་ལས་འབྲས་བུ་བདེ་བ་
490

པ རྟེན་འབྲེལ་མཐའ་དཔྱོད། །
འབྱུང་བར་རྟོགས་པའི་བློ་དེས་བདག་མེད་རྟོགས་པར་ཐལ་ལོ། །གཞན་
ཡང་། དེའི་ནང་ཚན་དུ་གྱུར་པའི་མ་རིག་པ་དང་ལས་འབྲས་ལ་རྨོངས་པའི་
མ་རིག་པའི་གཞི་མཐུན་མེད་པར་ཐལ། དེའི་ནང་ཚན་དུ་གྱུར་པའི་མ་རིག་
པ་ཡིན་ན། དེ་ཁོ་ན་ཉིད་ལ་རྨོངས་པའི་མ་རིག་པ་ཡིན་དགོས་པའི་ཕྱིར་ཏེ།
དེ་ལྟར་དུ་གསེར་འཕྲེང་ལས་བཤད་པའི་ཕྱིར། དེས་ན། དེའི་ནང་ཚན་དུ་
གྱུར་པའི་མ་རིག་པ་དེ་མཐོང་སྤང་དང་སྒོམ་སྤང་གང་ཡིན་དཔྱད་པ་ལ། །
དོན་གསལ་རྣམ་བཤད་པ་ན་རེ། དེ་མཐོང་སྤང་ཡིན་ཞེས་གསུངས། དེ་ལ་
སྐྱོན་འཕེན་པ་ཁ་ཅིག ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་
རིག་པ་ཆོས་ཅན། ཁྱོད་སྤང་བྱ་ཀུན་བརྟགས་ཡིན་པར་ཐལ། ཁྱོད་མཐོང་
སྤང་ཡིན་པའི་ཕྱིར། འདོད་ན། ཁྱོད་བྱ་རི་དྭགས་སོགས་ཀྱི་རྒྱུད་ལ་མེད་
པར་ཐལ་ལོ། །ཟེར་ན་མི་འཐད་དེ། རང་རྒྱུ་མི་དགེ་བའི་ལས་ཀྱི་རྣམ་སྨིན་
གྱི་འབྲས་བུར་གྱུར་པའི་ངན་སོང་བའི་གཟུགས་ཕུང་ཆོས་ཅན། ཁྱོད་སྤང་
བྱ་ཀུན་བརྟགས་ཡིན་པར་ཐལ། ཁྱོད་མཐོང་སྤང་ཡིན་པའི་ཕྱིར། ཁྱབ་པ་
ཁས། རྟགས་གྲུབ་སྟེ། དེའི་འབྲས་བུར་གྱུར་པའི་ངན་སོང་བའི་ཕུང་པོ་
དང་ཁམས་དང་སྐྱེ་མཆེད་གསུམ་ག་མཐོང་སྤང་ཡིན་པའི་ཕྱིར། རྟགས་
གྲུབ་སྟེ། ཀུན་བཏུས་ལས། ངན་སོང་བའི་ཕུང་པོ་དང་། ཁམས་དང་། །
སྐྱེ་མཆེད་ཐམས་ཅད་ནི་མཐོང་བས་སྤང་བར་བྱ་བར་བལྟའོ། །ཞེས་
གསུངས་པའི་ཕྱིར། རྩ་བར་འདོད་མི་ནུས་ཏེ། ཁྱོད་གཟུགས་ཕུང་ཡིན་
པའི་ཕྱིར། ལུང་དེའི་དོན་ལ་ཁ་ཅིག ངན་སོང་བའི་ཕུང་པོ་དང་ཁམས་
49

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དང་སྐྱེ་མཆེད་ཐམས་ཅད་མཐོང་སྤང་ཡིན་པ་ལུང་དེའི་དོན་ཡིན་ཟེར་ན།
ངན་སོང་བའི་གང་ཟག་གི་རྒྱུད་ཀྱི་ཕུང་ཁམས་སྐྱེ་མཆེད་གསུམ་པོ་གང་རུང་་་
ཡིན་ན་མཐོང་སྤང་ཡིན་དགོས་པར་ཐལ། ལུང་དེའི་དོན་འཆད་ཚུལ་
འཐད་པའི་ཕྱིར། འདོད་ན། ངན་སོང་བའི་གང་ཟག་གི་རྒྱུད་ཀྱི་ངར་
འཛིན་ལྷན་སྐྱེས་ཆོས་ཅན། དེར་ཐལ། དེའི་ཕྱིར་ཏེ། ངན་སོང་བའི་གང་
ཟག་གི་རྒྱུད་ཀྱི་ཕུང་པོ་ཡིན་པའི་ཕྱིར། འདོད་མི་ནུས་ཏེ། ཁྱོད་ངར་འཛིན་
ལྷན་སྐྱེས་ཡིན་པའི་ཕྱིར། ཡང་ཁ་ཅིག ཡན་ལག་བཅུ་གཉིས་ཀྱི་ནང་ཚན་
དུ་གྱུར་པའི་མ་རིག་པ་ཆོས་ཅན། ཁྱོད་རྒྱུན་ཞུགས་ཀྱིས་སྤངས་པར་ཐལ། །
ཁྱོད་མཐོང་སྤང་དུ་གྱུར་པའི་མ་རིག་པ་ཡིན་པའི་ཕྱིར། ཟེར་བ་མི་འཐད་དེ།
བདེན་འཛིན་ཀུན་བརྟགས་སུ་གྱུར་པའི་མ་རིག་པ་ཆོས་ཅན། དེར་ཐལ། །
དེའི་ཕྱིར། འདོད་མི་ནུས་ཏེ། ཁྱོད་ཤེས་སྒྲིབ་ཡིན་པའི་ཕྱིར་ཏེ། ཁྱོད་
མཐོང་སྤང་ཤེས་སྒྲིབ་ཡིན་པའི་ཕྱིར། རང་ལུགས་ཀྱི་སྐྱོན་ནི། དེའི་ནང་
ཚན་དུ་གྱུར་པའི་མ་རིག་པ་ཆོས་ཅན། ཁྱོད་རྒྱུན་ཞུགས་ཀྱི་སྤངས་པར་ཐལ།
ཁྱོད་མཐོང་སྤང་གང་ཞིག ཉོན་མོངས་ཅན་གྱི་མ་རིག་པ་ཡིན་པའི་ཕྱིར། །
འདོད་ན། རྣལ་འབྱོར་པའི་སྤྱོད་པའི་ས་ལས། ། རྒྱུན་ཏུ་ཞུགས་པས་ཡན་
ལག་དུ་ཞིག་སྤངས་ཤེ་ན། ཐམས་ཅད་ཀྱི་ཕྱོགས་གཅིག་པ་སྟེ་གང་ཡང་རིལ་
གྱིས་སྤངས་པ་ནི་མ་ཡིན་ནོ། །ཞེས་གསུངས་པ་མི་འཐད་པར་ཐལ། ཡན་
ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དེ་རྒྱུན་ཞུགས་ཀྱི་སྤངས་
པའི་ཕྱིར། རྟགས་ཁས་སོ། །བྱས་པ་ལ་ཁོ་ན་རེ། རྒྱུན་ཞུགས་དང་རྒྱུད་ཐ་
492

རྟེན་འབྲེལ་མཐའ་དཔྱོད། །
དད་དུ་གྱུར་པའི་གང་ཟག་གི་རྒྱུད་ཀྱི་མཐོང་སྤང་དུ་གྱུར་པའི་མ་རིག་པ་་་་
ཆོས་ཅན། ཁྱོད་རྒྱུན་ཞུགས་ཀྱིས་སྤངས་པར་ཐལ། ཁྱོད་མཐོང་སྤང་དུ་
གྱུར་པའི་ཉོན་མོངས་ཅན་གྱི་མ་རིག་པ་ཡིན་པའི་ཕྱིར་ཁྱབ་པ་ཁས། འདོད་
ན། ཁྱོད་རྒྱུན་ཞུགས་དང་རྒྱུད་གཅིག་ཏུ་གྱུར་པའི་གང་ཟག་གི་རྒྱུད་ལ་ཡོད་
པར་ཐལ་ལོ། །འདོད་ན། ཁྱོད་དེའི་རྒྱུད་ལ་མེད་པར་ཐལ། ཁྱོད་དེ་དང་
རྒྱུད་ཐ་དད་དུ་གྱུར་པའི་གང་ཟག་གི་རྒྱུད་ཀྱི་ཤེས་པ་ཡིན་པའི་ཕྱིར། ཟེར་
ན་མ་ཁྱབ་སྟེ། རྒྱུན་ཞུགས་དང་རྒྱུད་ཐ་དད་དུ་གྱུར་པའི་གང་ཟག་གི་རྒྱུད་
ཀྱི་ཤེས་པ་དེ་ཁྱོད་ཀྱི་རྒྱུད་ཀྱི་ཤེས་པ་མ་ཡིན་པར་ཐལ། ཁྱོད་རྒྱུན་ཞུགས་
དང་རྒྱུད་གཅིག་ཏུ་གྱུར་པའི་གང་ཟག་ཡིན་པའི་ཕྱིར། ཞེས་པའི་ཐལ་
འགྱུར་ལ་ཁྱབ་པ་ཡོད་པར་ཐལ། མ་ཁྱབ་མཚམས་ལ་ཁྱབ་པ་ཡོད་པའི་ཕྱིར།
འདོད་ན། གང་ཟག་ཆོས་ཅན། དེར་ཐལ། དེའི་ཕྱིར། ཁྱོད་གང་ཟག་
གང་ཞིག ཁྱོད་རྒྱུན་ཞུགས་དང་རྒྱུད་གཅིག་ཡིན་པའི་ཕྱིར་ཏེ། རྒྱུན་ཞུགས་
ཁྱོད་དང་རྒྱུད་གཅིག་ཡིན་པའི་ཕྱིར། གང་དུ་འདོད་ན། རྒྱུན་ཞུགས་དང་
རྒྱུད་ཐ་དད་དུ་གྱུར་པའི་གང་ཟག་གི་རྒྱུད་ཀྱི་ཤེས་པ་ཆོས་ཅན། ཁྱོད་གང་
ཟག་གི་རྒྱུད་ཀྱི་ཤེས་པ་ཡིན་པར་ཐལ། ཁྱོད་ཤེས་པ་ཡིན་པའི་ཕྱིར། མཁས་
པ་ཁ་ཅིག ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡིན་ན་
སྒོམ་སྤང་ཡིན་དགོས་ཏེ། དེ་ཡིན་ན་ཉོན་ཡིད་འཁོར་གྱི་མ་རིག་པ་ཡིན་
དགོས་པའི་ཕྱིར། ཞེས་གསུང་། དེ་ལ་སྐྱོན་འཕེན་པ་ཁ་ཅིག དེའི་ནང་
ཚན་དུ་གྱུར་པའི་མ་རིག་པ་ཆོས་ཅན། ཁྱོད་དང་མཐོང་སྤང་གི་གཞི་མཐུན་
493

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མེད་པར་ཐལ། ཁྱོད་སྒོམ་སྤང་ཡིན་པའི་ཕྱིར། འདོད་ན། དེ་དང་མཐོང་
སྤང་གི་གཞི་མཐུན་ཡོད་པར་ཐལ། དེ་དང་རྒྱུན་ཞུགས་ཀྱིས་སྤངས་པའི་
གཞི་མཐུན་ཡོད་པའི་ཕྱིར། ། རྣལ་འབྱོར་སྤྱོད་པའི་སའི་ལུང་དེའི་བསྟན་
དོན་གྲུབ་པའི་ཕྱིར། ཟེར་ན་མི་འཐད་དེ། བདེན་འཛིན་ཆོས་ཅན། ཁྱོད་
དང་མཐོང་སྤང་གི་གཞི་མཐུན་མེད་པར་ཐལ། ཁྱོད་སྒོམ་སྤང་ཡིན་པའི་
ཕྱིར། ཁྱབ་པ་ཁས། རྟགས་གྲུབ་སྟེ། བདེན་འཛིན་གྱི་དངོས་གཉེན་བར་
ཆད་མེད་ལམ་ཡིན་ན་སྒོམ་ལམ་བར་ཆད་མེད་ལམ་ཡིན་དགོས་པའི་ཕྱིར། །
རྟགས་འབུད། རྩ་བར་འདོད་ན། དེ་དང་མཐོང་སྤང་གི་གཞི་མཐུན་ཡོད་
པར་ཐལ། བདེན་འཛིན་ཀུན་བརྟགས་དེ་མཐོང་སྤང་ཡིན་པའི་ཕྱིར། རང་
ལུགས་ཀྱི་སྐྱོན་ནི། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་
ཆོས་ཅན། ཁྱོད་དང་མཐོང་སྤང་གི་གཞི་མཐུན་མེད་པར་ཐལ། ཁྱོད་ཡིན་
ན་སྒོམ་སྤང་ཡིན་དགོས་པའི་ཕྱིར། རྟགས་ཁས། འདོད་ན། དེ་དང་
མཐོང་སྤང་གི་གཞི་མཐུན་ཡོད་པར་ཐལ། དེ་དང་རྒྱུན་ཞུགས་ཀྱིས་སྤངས་
པ་གཞི་མཐུན་ཡོད་པའི་ཕྱིར་ཏེ། རྣལ་འབྱོར་སྤྱོད་པའི་ས་ལས། རྒྱུན་ཏུ་
ཞུགས་པས་ཡན་ལག་དུ་ཞིག་སྤུངས་ཤེ་ན། ཐམས་ཅད་ཀྱི་ཕྱོགས་གཅིག་པ་
སྟེ། ཞེས་གསུངས་པའི་ཕྱིར། ཁ་ཅིག དགེ་བར་གྱུར་པའི་ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་མ་རིག་པ་དང་། མི་དགེ་བར་གྱུར་པའི་དེ་
འདྲ་གཉིས་སུ་ཡོད། ལུང་མ་བསྟན་དུ་གྱུར་པའི་དེ་འདྲ་མེད་ཟེར་ཞིང་།
དགེ་བར་གྱུར་པའི་དེ་ཡོད་དེ། འཕེན་བྱེད་དགེ་བའི་ལས་ཀྱི་ཀུན་སློང་དུ་
494

རྟེན་འབྲེལ་མཐའ་དཔྱོད་
གྱུར་པའི་མ་རིག་པ་ཡོད་པའི་ཕྱིར། ། མི་དགེ་བར་གྱུར་པའི་དེ་ཡོད་དེ། །
འཕེན་བྱེད་མི་དགེ་བའི་ལས་ཀྱི་ཀུན་སློང་དུ་གྱུར་པའི་མ་རིག་པ་ཡོད་པའི་་་
ཕྱིར། ཟེར་ན། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པར་
གྱུར་པའི་ལུང་མ་བསྟན་ཡོད་པར་ཐལ། བསམ་གཏན་གཉིས་པར་སྐྱེ་བའི་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་དེ་ལུང་མ་བསྟན་
ཡིན་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ལུང་མ་བསྟན་ཡིན་པར་
ཐལ། ཁྱོད་ཁམས་གོང་མའི་སས་བསྡུས་ཀྱི་ཉོན་མོངས་ཡིན་པའི་ཕྱིར། །
ཁྱབ་སྟེ། མཛོད་ལས། གོང་མ་ཐམས་ཅད་ལུང་མ་བསྟན། །ཞེས་གསུངས་
པའི་ཕྱིར། རྟགས་གྲུབ་སྟེ། ཁྱོད་བསམ་གཏན་དང་པོའི་སས་བསྡུས་ཀྱི་
ཉོན་མོངས་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། བྱས་པ་ལ་ཁོ་
ན་རེ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་ལུང་མ་བསྟན་མེད་
པར་ཐལ། དེས་ཀུན་ནས་བསླངས་པའི་ལས་མེད་པའི་ཕྱིར་ཏེ། དེས་ཀུན་
ནས་བསླངས་པའི་དགེ་བའི་ལས་ཀྱང་མེད། དེ་འདྲའི་མི་དགེ་བའི་ལས་
ཀྱང་མེད་པའི་ཕྱིར། དང་པོ་མ་གྲུབ་ན། ཡན་ལག་བཅུ་གཉིས་ཀྱི་ནང་ཚན་
དུ་གྱུར་པའི་ལུང་མ་བསྟན་གྱིས་ཀུན་ནས་བསླངས་པའི་དགེ་བའི་ལས་ཆོས་་་
ཅན། ཁྱོད་རང་ཀུན་ནས་སློང་བྱེད་དགེ་བས་ཀུན་ནས་བསླང་བ་ཡིན་པར་
ཐལ་ ཁྱོད་ཆོས་ཅན་དེ་ཡིན་པའི་ཕྱིར། འདོད་ན། ཁྱོད་ཀུན་སློང་གི་དགེ་
བ་ཡིན་པར་ཐལ་ལོ། །འདོད་ན། ཁྱོད་དགེ་བ་ཡིན་པར་ཐལ་ལོ། །འདོད་
མི་ནུས་སོ། ། རྩ་བའི་རྟགས་ཕྱི་མ་ཡང་རིག་འགྲེ་ཟེར་ན། མཛོད་ལས།
495

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
རབ་ཏུ་འཇུག་བྱེད་དགེ་སོགས་ལས། །རྗེས་འཇུག་བྱེད་ཀྱང་རྣམ་གསུམ་
འགྱུར། །ཞེས་གསུངས་པ་མི་འཐད་པར་ཐལ། རྒྱུའི་ཀུན་སློང་དགེ་བས་
ཀུན་ནས་བསླངས་ཤིང་དུས་ཀྱི་ཀུན་སློང་ལུང་མ་བསྟན་གྱིས་ཀུན་ནས་་་་་་་
བསླངས་པའི་ལས་མེད་པའི་ཕྱིར། མ་གྲུབ་ན། དེ་ཁོ་ཁོ་རང་ཡིན་པར་ཐལ།
ཁོ་ཡོད་པའི་ཕྱིར། འདོད་ན་སོང་། དེ་ཆོས་ཅན། ཁྱོད་རང་ཀུན་ནས་
སློང་བྱེད་ལུང་མ་བསྟན་གྱིས་ཀུན་ནས་བསླངས་པའི་ལས་ཡིན་པར་ཐལ། །
ཁྱོད་ཆོས་ཅན་དེ་ཡིན་པའི་ཕྱིར། འདོད་ན། ཁྱོད་ལུང་མ་བསྟན་ཡིན་པར་
ཐལ་ལོ། །འདོད་ན། དེ་ཆོས་ཅན། ཁྱོད་དེ་མ་ཡིན་པར་ཐལ། ཁྱོད་དགེ་
བ་ཡིན་པའི་ཕྱིར་ཏེ། ཁྱོད་ཀུན་སློང་གི་དགེ་བ་ཡིན་པའི་ཕྱིར་ཏེ། ཁྱོད་
རང་ཀུན་ནས་སློང་བྱེད་ཀྱི་དགེ་བས་ཀུན་ནས་བསླངས་པའི་ལས་ཡིན་པའི་་
ཕྱིར་ཏེ། ཁྱོད་རྒྱུའི་ཀུན་སློང་དགེ་བས་ཀུན་ནས་བསླངས་པའི་ལས་ཡིན་
པའི ཕྱིར། འཁོར་གསུམ། གཞན་ཡང་། ཡན་ལག་བཅུ་གཉིས་ཀྱི་ནང་
ཚན་གྱི་མ་རིག་པར་གྱུར་པའི་དགེ་བ་ཆོས་ཅན། ཁྱོད་ཉན་ཐོས་དགྲ་བཅོམ་
པས་སྤངས་པར་ཐལ། ཁྱོད་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་
མ་རིག་པ་ཡིན་པའི་ཕྱིར། རྟགས་ཁས། འདོད་ན། ཁྱོད་དེས་མ་སྤངས་
པར་ཐལ། ཁྱོད་ཤེས་སྒྲིབ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་
ཐལ། ཁྱོད་ཉོན་མོངས་ཅན་མ་ཡིན་པའི་མ་རིག་པ་ཡིན་པའི་ཕྱིར། རྟགས་
སོང་། དེར་ཐལ། ཁྱོད་ཉོན་མོངས་ཅན་མ་ཡིན་པ་གང་ཞིག མ་རིག་པ་
ཡིན་པའི་ཕྱིར། དང་པོ་དེར་ཐལ། དགེ་བ་ཡིན་པའི་ཕྱིར། རྟགས་ཁས།
496

རྟེན་འབྲེལ་མཐའ་དཔྱོད།
དེ་ལ་ཁོང་གིས་གཟུགས་འཛིན་རྫས་ཐ་དད་དུ་འཛིན་པའི་མ་རིག་པ་ཆོས་་་་་
ཅན། ཁྱོད་ཤེས་སྒྲིབ་ཡིན་པར་ཐལ། ཁྱོད་ཉོན་མོངས་ཅན་མ་ཡིན་པའི་མ་
རིག་པ་ཡིན་པའི་ཕྱིར་ཏེ། ཁྱོད་དེ་དང་ཉོན་མོངས་ཅན་གྱི་མ་རིག་པ་གང་
རུང་གང་ཞིག ཁྱོད་ཕྱི་མ་དེ་མ་ཡིན་པའི་ཕྱིར། ཕྱི་མ་མ་གྲུབ་ན། ཁྱོད་
ཉོན་སྒྲིབ་ཡིན་པར་ཐལ། མ་གྲུབ་པ་དེའི་ཕྱིར། རྩ་བར་འདོད་ན། དེ་
ཆོས་ཅན། ཁྱོད་གཙོ་བོར་ཐམས་ཅད་མཁྱེན་པ་འཐོབ་པ་ལ་བར་དུ་གཅོད་
བྱེད་ཀྱི་སྒྲིབ་པ་ཡིན་པར་ཐལ། ཁྱོད་ཤེས་སྒྲིབ་ཡིན་པའི་ཕྱིར། ཟེར་བ་མི་
འཐད་དེ། གཟུགས་འཛིན་རྫས་ཐ་དད་དུ་འཛིན་པའི་མ་རིག་པ་ཤེས་སྒྲིབ་
ཡིན་པར་ཐལ། དེ་ལྟར་འཛིན་པའི་རྟོག་པ་ཤེས་སྒྲིབ་ཡིན་པའི་ཕྱིར།
འཇུག་པའི་ཊིཀ་ཆེན་ལས་མངོན་རྟོགས་རྒྱན་དུ་ཡང་ཐེག་དམན་ལ་ཚུལ་་་་་
གཉིས་གསུངས་པས། གཟུགས་འཛིན་རྫས་ཐ་དད་དུ་བདེན་པར་འཛིན་པ་
ལ། ཤེས་སྒྲིབ་ཏུ་འཇོག་མི་འཇོག་གཉིས་ངེས་པར་བྱ་དགོས་སོ། །ཞེས་
གསུངས་པའི་ཕྱིར། ཡང་ཁ་ཅིག འཕགས་རྒྱུད་ལ་ཡན་ལག་བཅུ་གཉིས་ཀྱི་
ནང་ཚན་དུ་གྱུར་པའི་མ་རིག་པ་ཡོད་ཟེར་བ་མི་འཐད་དེ། འཕགས་རྒྱུད་ཀྱི་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པས་ཀུན་ནས་་་་་་་
བསླངས་ཏེ་འཕེན་བྱེད་ཀྱི་ལས་གསོག་པ་ཡོད་པར་ཐལ། དམ་བཅའ་
འཐད་པའི་ཕྱིར། འདོད་ན། འཕགས་པའི་རྟེན་ལ་འཕེན་བྱེད་ཀྱི་ལས་
གསོག་པ་ཡོད་པར་ཐལ་ལོ། །འདོད་ན། ༈ རྟེན་འབྲེལ་མདོ་འགྲེལ་ལས།
བདེན་པ་མཐོང་ལ་འཕེན་པ་མེད། །ཅེས་གསུངས་པ་མི་འཐད་པར་ཐལ་ལོ།།
497

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མཁས་པ་ཁ་ཅིག་ འཕགས་པའི་རྟེན་ལ་འཕེན་བྱེད་ཀྱི་ལས་གསར་དུ་
གསོག་པ་མེད་ཀྱང་འཕགས་རྒྱུད་ལ་འཕེན་བྱེད་ཀྱི་ལས་ཡོད་ཅེས་གསུངས་་་་
པ་མི་འཐད་དེ། འཕགས་པའི་རྟེན་ལ་འཕེན་བྱེད་ཀྱི་ལས་གསར་དུ་གསོག་
པ་ཡོད་པར་ཐལ། འཕགས་རྒྱུད་ལ་འཕེན་བྱེད་ཀྱི་ལས་ཡོད་པ་གང་ཞིག །
འཕེན་བྱེད་ཀྱི་ལས་ཡིན་ན་འཕེན་བྱེད་ཀྱི་ལས་གསར་དུ་གསོག་པའི་གནས་་་
སྐབས་ཀྱི་ལས་ཡིན་དགོས་པའི་ཕྱིར། རྟགས་བུད། བྱས་པ་ལ་ཁོ་ན་རེ།
འཕགས་རྒྱུད་ལ་འཕེན་བྱེད་ཀྱི་ལས་ཡོད་པར་ཐལ། དགྲ་བཅོམ་པའི་རྒྱུད་
ལ་འཕེན་བྱེད་ཀྱི་ལས་ཡོད་པའི་ཕྱིར་ཏེ། ལྷག་བཅས་མྱང་འདས་ལ་གནས་
པའི་ཉན་ཐོས་དགྲ་བཅོམ་པའི་རྒྱུད་ལ་དེ་ཡོད་པའི་ཕྱིར་ཏེ། དེ་དེའི་དབང་
གིས་འཁོར་བར་གནས་པའི་ཕྱིར་ན། མ་ཁྱབ། རྟགས་གྲུབ་སྟེ། རྣམ་
འགྲེལ་ལས། འདོད་ཆགས་བྲལ་བས་གནས་པ་ནི། །བརྩེ་བའམ་ཡང་ན་
ལས་ཀྱིས་ཡིན། །ཞེས་གསུངས་པའི་ཕྱིར། ཟེར་ན། མ་ཁྱབ་མཚམས་ལ། །
ལྷག་བཅས་མྱང་འདས་ལ་གནས་པའི་ཉན་ཐོས་དགྲ་བཅོམ་པའི་རྒྱུད་ལ་་་་་་
སྔོན་སོ་སོ་སྐྱེ་བོའི་གནས་སྐབས་སུ་བསགས་པའི་འཕེན་བྱེད་ཀྱི་ལས་ཡོད་་་་
པར་ཐལ། དེ་དེའི་དབང་གིས་འཁོར་བར་གནས་པའི་ཕྱིར། ཁྱབ་པ་པས།
རྟགས་གྲུབ་སྟེ། རྣམ་འགྲེལ་གྱིས་ལུང་དྲངས་མ་ཐག་པའི་བསྟན་དོན་གྲུབ་
པའི་ཕྱིར། གཞན་ཡང་། དེའི་རྒྱུད་ལ་ངན་འགྲོའི་སྐྱེ་བ་འཕེན་བྱེད་ཀྱི་ལས་
ཡོད་པར་ཐལ། དེའི་རྒྱུད་ལ་འཕེན་བྱེད་ཀྱི་ལས་ཡོད་པའི་ཕྱིར། རྟགས་
ཁས། འདོད་ན། དེའི་རྒྱུད་ལ་སྡིག་པ་མི་དགེ་བའི་ལས་ཡོད་པར་ཐལ་ལོ། །
498

རྟེན་འབྲེལ་མཐའ་དཔྱོད་
འདོད་མི་ནུས་ཏེ། དགྲ་བཅོམ་པ་ཡིན་པའི་ཕྱིར། བདག་གི་བླ་མ་མཁས་
པའི་དབང་པོ་ཁ་ཅིག འཕགས་པའི་རྟེན་ལ་འཕེན་བྱེད་ཀྱི་ལས་གསར་དུ་
གསོག་པ་ཡོད་པར་ཐལ། འཕགས་པའི་རྟེན་ལ་གནས་གཙང་དུ་སྐྱེ་བ་
འཕེན་བྱེད་ཀྱི་ལས་གསར་དུ་གསོག་པ་ཡོད་པའི་ཕྱིར་ཏེ། གནས་གཙང་དུ་
སྐྱེ་བ་འཕེན་བྱེད་ཀྱི་ལས་ཡོད་པ་གང་ཞིག སོ་སྐྱེའི་རྟེན་ལ་གནས་གཙང་དུ་
འཕེན་བྱེད་ཀྱི་ལས་གསོག་པ་མེད་པའི་ཕྱིར་ཏེ། གནས་གཙང་དུ་སྐྱེ་བ་
འཕེན་བྱེད་ཀྱི་ལས་གསོག་པ་ལ་བསམ་གཏན་གྱི་དངོས་གཞིའི་སྙོམས་འཇུག་
ཟག་མེད་ཐོབ་དགོས་པའི་ཕྱིར་ཏེ། གནས་གཙང་དུ་སྐྱེ་བ་ལ་བསམ་གཏན་
གྱི་སྤེལ་སྒོམ་ཐོབ་དགོས་པའི་ཕྱིར་རོ། །ཞེས་གསུངས། འདིའི་ལན་ལ་ཁ་
ཅིག སྐྱོན་མེད་དེ། གནས་གཙང་དུ་སྐྱེ་བ་འཕེན་བྱེད་ཀྱི་ལས་གསོག་པ་
མེད་པའི་ཕྱིར་ཏེ། དཔེར་ན། གནས་གཙང་དུ་སྐྱེ་འགྱུར་གྱི་ཕྱིར་མི་འོང་ཁ་
ཅིག སྔོན་སོ་སྐྱེའི་གནས་སྐབས་སུ་བསགས་པའི་འབྲས་བུ་ཆེ་བ་ལྟ་བུར་སྐྱེ་
འགྱུར་གྱི་འཕེན་བྱེད་ཀྱི་ལས་དེ་ཉིད་བསམ་གཏན་གྱི་སྤེལ་སྒོམ་བྱས་པ་ལ་་་་་
བརྟེན་ནས་གནས་གཙང་དུ་སྐྱེ་བའི་རྒྱུ་སྒྱུར་བར་བྱེད་པ་ཡིན་པའི་ཕྱིར། །
ཟེར་ན་མི་འཐད་དེ། གནས་གཙང་དུ་སྐྱེ་བ་འཕེན་བྱེད་ཀྱི་ལས་གསོག་པ་
ཡོད་པ་ཐལ། གནས་གཙང་དུ་སྐྱེ་བ་འཕེན་བྱེད་ཀྱི་ལས་ཡོད་པའི་ཕྱིར་ཏེ།
གནས་གཙང་དུ་སྐྱེ་བའི་འདུ་བྱེད་ཀྱི་རྟེན་འབྲེལ་ཡོད་པའི་ཕྱིར། མ་གྲུབ་ན།
གནས་གཙང་དུ་སྐྱེ་བ་འཕེན་བྱེད་ཀྱི་རྒྱུ་མེད་པར་ཐལ། གནས་གཙང་དུ་སྐྱེ་
བའི་མ་རིག་པའི་རྟེན་འབྲེལ་འདུ་བྱེད་ཀྱི་རྟེན་འབྲེལ། རྣམ་ཤེས་ཀྱི་རྟེན་
499

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འབྲེལ་རྣམས་མེད་པའི་ཕྱིར། མ་གྲུབ་ན། གནས་གཙང་དུ་སྐྱེ་བ་འཕེན་
བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་ཡོད་པར་ཐལ། ། གནས་
གཙང་དུ་སྐྱེ་བའི་མ་རིག་པའི་རྟེན་འབྲེལ་ཡོད་པའི་ཕྱིར། རྟགས་ཁས། །
འདོད་ན། གནས་གཙང་དུ་སྐྱེ་བ་འཕེན་བྱེད་ཀྱི་ལས་ཡོད་པར་ཐལ་ལོ། །
གཞན་ཡང་། ། གནས་གཙང་དུ་སྐྱེ་བ་འཕེན་བྱེད་ཀྱི་ལས་ཀྱི་བག་ཆགས་
བསྒོས་མ་ཐག་པའི་གཙོ་བོ་ཡིད་ཀྱི་རྣམ་རིག་ཡོད་པར་ཐལ། གནས་གཙང་
དུ་སྐྱེ་བའི་རྣམ་ཤེས་ཀྱི་རྟེན་འབྲེལ་ཡོད་པའི་ཕྱིར། རྟགས་ཁས། འདོད་ན།
གནས་གཙང་དུ་སྐྱེ་བ་འཕེན་བྱེད་ཀྱི་ལས་ཡོད་པར་ཐལ་ལོ། །རྟགས་གསལ་
ཁས། གཞན་ཡང་། གནས་གཙང་དུ་སྐྱེ་བའི་འདུ་བྱེད་ཀྱི་རྟེན་འབྲེལ་ཡོད་
པར་ཐལ། གང་ནས་ཤི་འཕོས་ཏེ་བསམ་གཏན་བཞི་པར་སྐྱེ་བ་དེའི་ཚེ་ན་མ་
རིག་པ་བསམ་གཏན་གསུམ་པའི་སར་གཏོགས། ཡན་ལག་ལྷག་མ་རྣམས་
བསམ་གཏན་བཞི་པའི་སར་གཏོགས་པའི་ཕྱིར། བྱས་པ་ལ་ཁོ་ན་རེ། རྩ་
བར་མ་ཁྱབ་སྟེ། གནས་གཙང་དུ་སྐྱེ་བ་འཕེན་བྱེད་ཀྱི་ལས་ཡོད་ཀྱང་དེ་
གསོག་པ་མེད་ཅེས་ཟེར་བ་མི་འཐད་དེ། གནས་གཙང་དུ་སྐྱེ་བ་འཕེན་བྱེད་
ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་ཡོད་པར་ཐལ། གནས་གཙང་དུ་
སྐྱེ་བ་འཕེན་བྱེད་ཀྱི་ལས་ཡོད་པའི་ཕྱིར། འདོད་ན། གནས་གཙང་དུ་སྐྱེ་བ་
འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པས་ཀུན་ནས་བསླངས་་
ཏེ་འཕེན་བྱེད་ཀྱི་ལས་གསོག་པ་ཡོད་པར་ཐལ་ལོ། །འདོད་ན། གནས་
གཙང་དུ་སྐྱེ་བ་འཕེན་བྱེད་ཀྱི་ལས་གསོག་པ་ཡོད་པར་ཐལ་ལོ། །གཞན་
500

རྟེན་འབྲེལ་མཐའ་དཔྱོད།
ཡང་། གནས་གཙང་དུ་སྐྱེ་བ་འཕེན་བྱེད་ཀྱི་ལས་གསོག་པ་ཡོད་པར་ཐལ། །
དེར་སྐྱེབ་འཕེན་བྱེད་ཀྱི་ལས་གསོག་པའི་ཀུན་སློང་ཡོད་པའི་ཕྱིར་ཏེ། དེར་
སྐྱེ་བ་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་མ་རིག་པ་ཡོད་པའི་ཕྱིར།
རྟགས་གསལ་ཁས། གཞན་ཡང་། བསམ་གཏན་གྱི་སྤེལ་སྒོམ་བྱས་པ་ལ་
བརྟེན་ནས་གནས་གཙང་དུ་སྐྱེ་བའི་རྒྱུར་གྱུར་པའི་འབྲས་བུ་ཆེ་བར་སྐྱེ་བ་་་་
འཕེན་བྱེད་ཀྱི་ལས་དེ་གནས་ཙང་དུ་སྐྱེ་བ་འཕེན་བྱེད་ཀྱི་ལས་ཡིན་པར་ཐལ།
དེར་སྐྱེ་བ་འཕེན་བྱེད་ཀྱི་ལས་ཡོད་པའི་ཕྱིར། རྟགས་ཁས། འདོད་ན། དེ་
ཆོས་ཅན། ཁྱོད་བསགས་པ་ན་གནས་གཙང་དུ་སྐྱེ་བ་འཕེན་བྱེད་ཀྱི་ལས་
བསགས་པ་སོང་བར་ཐལ། ཁྱོད་དེར་སྐྱེ་བ་འཕེན་བྱེད་ཀྱི་ལས་ཡིན་པའི་
ཕྱིར། རྟགས་ཁས། འདོད་ན། གནས་གཙང་དུ་སྐྱེ་བ་འཕེན་བྱེད་ཀྱི་ལས་
གསོག་པ་ཡོད་པར་ཐལ་ལོ། ། ཁོ་ན་རེ། མཛོད་འགྲེལ་ལས། རྟ་རྣམས་ཀྱི་
ནང་དུ་གང་ཡིན་པ་དེ་ནི་བོང་བུ་རྣམས་ཀྱི་ནང་དུའོ། །ཞེས་གསུངས་པ་མི་
འཐད་པར་ཐལ། རྟར་སྐྱེ་འགྱུར་གྱི་འཕེན་བྱེད་ཀྱི་ལས་དེ་བོང་བུར་སྐྱེ་
འགྱུར་གྱི་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་ནས། བོང་བུར་
སྐྱེ་བ་ལེན་པ་མེད་པའི་ཕྱིར། མ་གྲུབ་ན་སོང་། བོང་བུར་སྐྱེ་འགྱུར་གྱི་ལས་
བསགས་པ་སྔོན་དུ་མ་སོང་བར་བོང་བུར་སྐྱེ་བ་ལེན་པ་ཡོད་པར་ཐལ། མ་
གྲུབ་པ། དེའི་ཕྱིར། ཟེར་ན། འདིར་མ་ཁྱབ། འདོད་ན། གནས་གཙང་
དུ་སྐྱེ་བ་འཕེན་བྱེད་ཀྱི་ལས་བསགས་པ་སྔོན་དུ་མ་སོང་བར་གནས་གཙང་དུ་
སྐྱེ་བ་ལེན་པ་ཡོད་པར་ཐལ་ལོ། །ཡང་ཁོ་ན་རེ། མཛོད་འགྲེལ་ལས། དོམ་
501

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
རྣམས་ཀྱི་གང་ཡིན་པ་དྲེད་མོ་རྣམས་ཀྱི་ཡང་དེ་ཡིན་ནོ། །ཞེས་གསུངས་པ་
མི་འཐད་པར་ཐལ། དོམ་དུ་སྐྱེ་འགྱུར་གྱི་འཕེན་བྱེད་ཀྱི་ལས་དེ་དྲེད་མོར་སྐྱེ་
འགྱུར་གྱི་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་ནས་དྲེད་མོར་སྐྱེས་
བ་ལེན་པ་མེད་པའི་ཕྱིར། མ་གྲུབ་ན། དྲེད་མོར་སྐྱེ་འགྱུར་གྱི་ལས་བསགས་
པ་སྔོན་དུ་མ་སོང་བར་དྲེད་མོར་སྐྱེ་བ་ལེན་པ་ཡོད་པར་ཐལ། མ་གྲུབ་པ་
དེའི་ཕྱིར་ཟེར་ན། མ་ཁྱབ། འདོད་ན། གནས་གཙང་དུ་སྐྱེ་བ་འཕེན་བྱེད་
ཀྱི་ལས་བསགས་པ་སྔོན་དུ་མ་སོང་བར་གནས་གཙང་དུ་སྐྱེ་བ་ལེན་པ་ཡོད་་་་
པར་ཐལ་ལོ། །ཟེར་ན་མ་ཁྱབ་མཚམས་ལ། རྟའི་སྐྱེ་བ་འཕེན་བྱེད་ཀྱི་ལས་
དང་བོང་བུའི་དེ་གཉིས་འགལ་བར་ཐལ། མ་ཁྱབ་མཚམས་དང་པོ་ལ་ཁྱབ་
པ་ཡོད་པའི་ཕྱིར། འདོད་ན། རྟ་སྐྱེ་འགྱུར་གྱི་འཕེན་བྱེད་ཀྱི་ལས་དེ་ཉིད་
ལ་བོང་བུར་སྐྱེ་འགྱུར་གྱི་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་་་་་
ནས་བོང་བུའི་སྐྱེ་བ་ལེན་པ་མེད་པར་ཐལ་ལོ། །གཞན་ཡང་། རྟར་སྐྱེ་
འགྱུར་གྱི་འཕེན་བྱེད་ཀྱི་ལས་དེ་ཉིད་ལ་བོང་བུར་སྐྱེ་འགྱུར་གྱི་སྲེད་ལེན་་་་་
གཉིས་ཀྱིས་གསོས་བཏབ་པ་ལ་བརྟེན་ནས་བོང་བུར་སྐྱེ་བ་བླངས་པའི་བོད་་་་
བུའི་མིང་གཟུགས་ནས་ཚོར་བའི་བར་གྱི་རྟེན་འབྲེལ་གང་རུང་ཆོས་ཅན། །
ཁྱོད་རང་འཕེན་བྱེད་ཀྱི་ལས་ཀྱིས་འཕངས་འབྲས་ཡིན་པར་ཐལ། ཁྱོད་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་བོང་བུའི་མིང་གཟུགས་ནས་་་
ཚོར་བའི་བར་གྱི་རྟེན་འབྲེལ་གང་རུང་ཡིན་པའི་ཕྱིར། འདོད་ན། དེའི་ཚེ་
བོང་བུའི་མིང་གཟུགས་ནས་ཚོར་བའི་བར་གང་རུང་འཕེན་བྱེད་ཀྱི་ལས་་་་་
502

1 རྟེན་འབྲེལ་མཐའ་དཔྱོད་
ཡོད་པར་ཐལ་ལོ། །འདོད་ན། དེའི་ཚེ་ན་བོང་བུའི་སྐྱེ་བ་འཕེན་བྱེད་ཀྱི་
ལས་ཡོད་པར་ཐལ་ལོ། །འདོད་ན། རྟའི་སྐྱེ་བ་འཕེན་བྱེད་ཀྱི་ལས་དང་
བོང་བུའི་སྐྱེ་བ་འཕེན་བྱེད་ཀྱི་ལས་གཉིས་མི་འགལ་བར་ཐལ་ལོ། ། གསལ་བ་
ཁས། ཡང་ཁ་ཅིག འཇིག་ལྟ་དེ་ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་མ་རིག་པ་ཡིན། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་
པ་དང་འཁོར་བའི་རྩ་བར་གྱུར་པའི་མ་རིག་པ་གཉིས་དོན་གཅིག་ས་
མཚུངས་ཀྱི་སྐབས་སུ་ས་གང་ནས་ཤི་འཕོས་ཏེ་སྲིད་རྩེར་སྐྱེ་བ་དེའི་ཚེ་ན་་་་
རིག་པ་ཅི་ཡང་མེད་ཀྱི་སས་བསྡུས་ཡིན་ཟེར་བ་མི་འཐད་དེ། བདེན་པ་
མཐོང་ལ་འཕེན་པ་མེད། །ཅེས་གསུངས་པ་མི་འཐད་པར་ཐལ། འཕགས་
རྒྱུད་ལ་འཕེན་བྱེད་ཀྱི་ལས་ཡོད་པའི་ཕྱིར་ཏེ། དེའི་རྒྱུད་ལ་འཕེན་བྱེད་ཀྱི་
ལས་ཀྱི་ཀུན་སློང་དུ་གྱུར་པའི་མ་རིག་པ་ཡོད་པའི་ཕྱིར་ཏེ། འཕགས་རྒྱུད་ལ་
ཡོད་པའི་ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་ཡོད་པའི་
ཕྱིར་ཏེ། འཇིག་ལྟ་དེ་དེ་ཡིན་པའི་ཕྱིར། མ་གྲུབ་ན། དེར་ཐལ། དེ་
འཕགས་རྒྱུད་ལ་ཡོད་པ་གང་ཞིག དེ་ཡན་ལག་བཅུ་གཉིས་ཀྱི་ནང་ཚན་དུ་
གྱུར་པའི་མ་རིག་པ་ཡིན་པའི་ཕྱིར། རྟགས་ཕྱི་མ་ཁས། དང་པོ་དེར་ཐལ།
འཕགས་རྒྱུད་ལ་འཇིག་ལྟ་ལྷན་སྐྱེས་ཡོད་པའི་ཕྱིར། གཞན་ཡང་། དེ་
གཉིས་དོན་མི་གཅིག་པར་ཐལ། ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་མ་རིག་པ་སྤངས་པའི་ཕྱིར་མི་འོང་ཡོད། འཁོར་བའི་རྩ་བར་གྱུར་པའི་
མ་རིག་པ་སྤངས་པའི་ཕྱིར་མི་འོང་མེད་པའི་ཕྱིར། དང་པོ་དེར་ཐལ། ཅི་
503

རྗེ་བཙུན་ཆོས་ཀྱི་རྒྱལ་མཚན་གྱི་གསུང་
ཡང་མེད་མན་ཆད་ཀྱི་སས་བསྡུས་ཀྱི་ཉོན་མོངས་ཅན་གྱི་མ་རིག་པ་སྤངས་་་་
པའི་ཕྱིར་མི་འོང་ཡོད་པ་གང་ཞིག ཡན་ལག་བཅུ་གཉིས་ཀྱི་ནང་ཚན་དུ་
གྱུར་པའི་མ་རིག་པ་ཡིན་ན། ཅི་ཡང་མེད་མན་ཆད་ཀྱི་སས་བསྡུས་ཀྱི་མ་
རིག་པ་ཡིན་དགོས་པའི་ཕྱིར། དང་པོ་དེར་ཐལ། འདོད་ཉོན་སྤངས་པའི་
ཕྱིར་མི་འོང་ཡོད་པའི་ཕྱིར། གཉིས་པ་དེར་ཐལ། སྲིད་རྩེའི་སས་བསྡུས་ཀྱི་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་མེད་པའི་ཕྱིར་ཏེ།
ས་གང་ནས་ཤི་འཕོས་ཏེ་སྲིད་རྩེར་སྐྱེ་བ་དེའི་ཚེ་ན་མ་རིག་པ་ཅི་ཡང་མེད་ཀྱི་
སས་བསྡུས་ཡིན་དགོས་པའི་ཕྱིར། རྟགས་ཁས་ཤིང་། རང་ལུགས་ལའང་
གྲུབ་བོ། །གཉིས་པ་རང་ལུགས་བཞག་པ་ལ། མ་རིག་སྤྱིའི་རྣམ་བཞག་
བཤད་པ། 
སྐབས་འདིའི་མ་རིག་པ་བྱེ་བྲག་ཏུ་བཤད་པའོ། །
12:22 མ་རིག་པ་སྤྱིའི་རྣམ་བཞག་བཤད་པ། 1:|: :
༈ མ་རིག་པ་སྤྱིའི་རྣམ་བཞག་བཤད་པ། དང་པོ་ནི། སྤྱིར་མ་རིག་པ་
ལ་གྲུབ་མཐའ་སྨྲ་བའི་འདོད་ཚུལ་མི་འདྲ་བ་དུ་མ་ཡོད་དེ། བྱེ་བྲག་ཏུ་སྨྲ་
བས་མཛའ་བ་བཀག་ཙམ་ལ་མི་མཛའ་བ་དང་། བདེན་པ་བཀག་ཙམ་ལ་
རྫུན་ཚིག་ཏུ་མི་འཇོག་པ་བཞིན་དུ། རིག་པ་བཀག་ཙམ་ལ་མ་རིག་པར་མི་
འཇོག་པས། རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་པའི་
སེམས་བྱུང་རྨོངས་པ་ཅིག་ལ་མ་རིག་པར་འཇོག་ལ། རིག་པ་ཡེ་ཤེས་དེ་ཡང་
དགེ་བ་བཅུ་གཅིག་གི་ནང་ཚན་དུ་གྱུར་པའི་གཏི་མུག་མེད་པའི་སེམས་བྱུང་་་་
ལ་བརྗོད་པས། དེའི་འགལ་ཟླ་མི་མཐུན་ཕྱོགས་སུ་གྱུར་པའི་སེམས་བྱུང་ལ་
504

་ལས།། རྟེན་འབྲེལ་མཐའ་དཔྱོད་
མ་རིག་པར་འཇོག་པའི་ཕྱིར། :: འཇིག་ལྟ་དང་མ་རིག་པ་གཉིས་རྣམ་པ་
ཐམས་ཅད་དུ་འགལ་ཏེ། མ་རིག་པ་དེ་རང་ཡུལ་ལ་རྨོངས་པའི་རྣམ་པས་
འཇུག་ལ། དཔྱོད་པའི་རྣམ་པར་མི་འཇུག འཇིག་ལྟ་ཤེས་རབ་ཡིན་པས་
རང་ཡུལ་ལ་དཔྱོད་པའི་རྣམ་པས་འཇུག་པའི་ཕྱིར། དེ་གཉིས་འགལ་བ་ལུང་
གིས་ཀྱང་འགྲུབ་སྟེ། ལུང་ལས། འཇིག་ཚོགས་ལ་ལྟ་བ་དང་མཚུངས་པར་
ལྡན་པའི་མ་རིག་པ་ཞེས་འཇིག་ལྟ་མ་རིག་པ་དང་མཚུངས་ལྡན་དུ་བཤད་པ་
པའི་ཕྱིར། དེ་སྐད་དུའང་མཛོད་ལས། མ་རིག་མི་མཛའ་རྫུན་སོགས་བཞིན།།
ཀུན་སྦྱོར་སོགས་ཚིག་ཕྱིར་འགལ་ཏེ། །ཤེས་རབ་ངན་པའོ་མིན་ལྟའི་ཕྱིར། །
ལྟ་བ་དེ་དང་མཚུངས་ལྡན་ཕྱིར། །ཤེས་རབ་ཉོན་མོངས་བསྟན་ཕྱིར་རོ། །
ཞེས་གསུངས་པའི་ཕྱིར། མདོ་སྡེ་པས་གང་ཟག་གི་བདག་མེད་རྟོགས་པའི་
རིག་པ་ཡེ་ཤེས་ཀྱི་འགལ་ཟླ་མི་མཐུན་ཕྱོགས་སུ་གྱུར་སེམས་བྱུང་མ་རིག་པར་་་
འདོད་དེ། རྣམ་འགྲེལ་ལས། རིག་པའི་མི་མཐུན་ཕྱོགས་ཕྱིར་དང་། །ཞེས་
གསུངས། དེས་འཇིག་ལྟ་མ་རིག་པར་ཡང་འདོད་དེ། དེ་ཉིད་ལས། ཉེས་
པ་རྣམ་པ་ཐམས་ཅད་དག ། ཅེས་སོགས་གསུངས་པའི་ཕྱིར། དེས་ན་ལུང་
ལས༑ འཇིག་ཚོགས་ལ་ལྟ་བ་དང་། མཚུངས་པར་ལྡན་བའོ། །ཞེས་འཇིག་
ལྟ་མ་རིག་པ་དང་མཚུངས་ལྡན་དུ་འཆད་པའི་རྒྱུ་མཚན་ཡོད་དེ། དེ་མ་རིག་
པའི་ཕྱོགས་གཅིག་ཡིན་པའི་རྒྱུ་མཚན་གྱིས་དེ་ལྟར་བཤད་པའི་ཕྱིར། པ་ལ་
ཤ་དང་ལྡན་པའི་ནགས་ཚལ་བཞིན་ནོ། །དེས་ན་བྱེ་མདོ་གཉིས་ཀས་མ་རིག་
པ་ལ་ཀུན་བརྟགས་དང་ལྷན་སྐྱེས་གཉིས་ཡོད་པར་འདོད་ཀྱང་བྱེ་བྲག་སྨྲ་བས་
505

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
འཇིག་ལྟ་ལ་ཀུན་བརྟགས་ཀྱིས་ཁྱབ་པ་ཁས་ལེན་ཏེ། དེས་ལྟ་བའི་ཀུན་སྦྱོར་
ལྔ་ག་ཀུན་བརྟགས་སུ་ཁས་ལེན་པའི་ཕྱིར་ཏེ། རྒྱུན་ཞུགས་ཀྱི་འཇིག་ལྟ་
སྤངས་པར་ཁས་ལེན་པའི་ཕྱིར། དེས་ན་རང་ཡུལ་ལ་རྨོངས་པའི་རྣམ་པས་
འཇུག་པའི་སེམས་བྱུང་མ་རིག་པའི་མཚན་ཉིད། དེ་ལ་ངོ་བོའི་སྒོ་ནས་དབྱེ་
ན། ཉོན་མོངས་ཅན་གྱི་མ་རིག་པ་དང་ཉོན་མོངས་ཅན་མ་ཡིན་པའི་དེ་
གཉིས་སུ་ཡོད། རྟེན་གྱི་སྒོ་ནས་དབྱེ་ན། ཁམས་གསུམ་གྱི་མ་རིག་པ་གསུམ་
དུ་ཡོད། གཉེན་པོའི་སྒོ་ནས་དབྱེ་ན། མཐོང་སྤང་དུ་གྱུར་པའི་མ་རིག་པ་
དང་སྒོམ་སྤང་དུ་གྱུར་པའི་དེ་གཉིས་སུ་ཡོད། དམིགས་པའི་སྒོ་ནས་དབྱེ་ན།
ལས་འབྲས་ལ་རྨོངས་པའི་མ་རིག་པ་དང་། དེ་ཁོ་ན་ཉིད་ལ་རྨོངས་པའི་དེ་
གཉིས་སུ་ཡོད། འཛིན་སྟོངས་ཀྱི་སྒོ་ནས་དབྱེ་ན། ལོག་ཤེས་སུ་གྱུར་པའི་མ་
རིག་པ་དང་། དེ་མ་ཡིན་པར་གྱུར་པའི་དེ་གཉིས་སུ་ཡོད། བདག་རྐྱེན་གྱི་སྒོ་
ནས་དབྱེ་ན། དབང་ཤེས་སུ་གྱུར་པའི་དེ་དང་ཡིད་ཤེས་སུ་གྱུར་པའི་དེ་
གཉིས་སུ་ཡོད་ད། ། ན་བ་མ་
འ ། :: མར་
། གཉིས་པ་སྐབས་འདིའི་མ་རིག་པ་བྱེ་བྲག་ཏུ་བཤད་པ།
གཉིས་པ་སྐབས་འདིའི་མ་རིག་པ་བྱེ་བྲག་ཏུ་བཤད་པ་ལ། མཚན་ཉིད།
དབྱེ་བ། ངོ་བོ་གང་ཡིན་དཔྱད་པ་དང་གསུམ་ལས། དང་པོ་ནི། རང་དང་
རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ཀྱི་ལས་ཀྱི་ཀུན་སློང་དུ་
གྱུར་པའི་དེ་ཁོ་ན་ཉིད་ལ་རྨོངས་པའི་སེམས་བྱུང་དེ། ཡན་ལག་བཅུ་གཉིས་
ཀྱི་ནང་ཚན་དུ་གྱུར་པའི་མ་རིག་པའི་མཚན་ཉིད། གཉིས་པ་ནི། དེ་ལ་རྟེན་
506

རྟེན་འབྲེལ་མཐའ་དཔྱོད།
གྱི་སྒོ་ནས་དབྱེ་ན། དེར་གྱུར་པའི་ཁམས་གསུམ་གྱི་མ་རིག་པ་གསུམ་དུ་ཡོད།
གཉེན་པོའི་སྒོ་ནས་དབྱེ་ན། དེར་གྱུར་པའི་མཐོང་སྤང་དང་སྒོམ་སྤང་གཉིས་
ཡོད། དེ་དང་མ་རིག་པའི་རྟེན་འབྲེལ་དོན་གཅིག དེ་དང་འཁོར་བའི་རྩ་
བར་གྱུར་པའི་མ་རིག་པ་དོན་མི་གཅིག་སྟེ། ། ཡན་ལག་བཅུ་གཉིས་ཀྱི་ནང་
ཚན་དུ་གྱུར་པའི་མ་རིག་པ་ཡིན་ལ། འཁོར་བའི་རྩ་བར་གྱུར་པའི་མ་རིག་པ་
མ་ཡིན་པའི་མུ། འཁོར་བའི་རྩ་བར་གྱུར་པའི་མ་རིག་པ་ཡིན་ལ། གཅིག་
ཤོས་མ་ཡིན་པའི་མུ། དེ་གཉིས་ཀ་ཡིན་པའི་མུ། དེ་གཉིས་ཀ་མ་ཡིན་པའི་མུ་
དང་བཞི། དང་པོ་ནི། རྒྱུན་ཞུགས་ཀྱིས་སྤངས་པའི་ཡན་ལག་བཅུ་གཉིས་
ཀྱི་ནང་ཚན་དུ་གྱུར་པའི་མ་རིག་པ་ལྟ་བུ་ལ་བྱེད། གཉིས་པ་ནི། ཆོས་ཀྱི་
བདག་འཛིན་དུ་གྱུར་པའི་མ་རིག་པ་ལྟ་བུ་ལ་བྱེད། གསུམ་པ་ནི། ཚུར་
མཐོང་ཐ་མལ་པའི་རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་དུ་གྱུར་བའི་མ་་་
རིག་པ་ལྟ་བུ་ལ་བྱེད། དེས་ན་ལས་འབྲས་ལ་རྨོངས་པའི་ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་མ་རིག་པ་མེད་དེ། ཡན་ལག་བཅུ་གཉིས་ཀྱི་
ནང་ཚན་དུ་གྱུར་པའི་མ་རིག་པ་ཡིན་ན། དེ་ཁོ་ན་ཉིད་ལ་རྨོངས་པའི་མ་
རིག་པ་ཡིན་དགོས་པའི་ཕྱིར། འོ་ན། ཀུན་བཏུས་ལས། རྨོངས་པ་ནི་རྣམ་
པ་གཉིས་ཏེ་འབྲས་བུ་རྣམ་པར་སྨིན་པ་ལ་རྨོངས་པའི་དེ་དང་དེ་ཁོ་ནའི་དོན་
ལ་རྨོངས་པའོ། ། ༈ འབྲས་བུ་རྣམ་པར་སྨིན་པ་ལ་རྨོངས་པས་ནི་བསོད་
ནམས་མ་ཡིན་པའི་ལས་མངོན་པར་འདུ་བྱེད་དོ། །དེ་ཁོ་ན་ཉིད་ཀྱི་དོན་ལ་
རྨོངས་པས་ནི། བསོད་ནམས་དང་མི་གཡོ་བའི་ལས་མངོན་པར་འདུ་བྱེད་དོ།
507

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཞེས་གསུངས་པ་དང་འགལ་ལམ་ཞེ་ན་མི་འགལ་ཏེ། འབྲས་བུ་རྣམ་པར་
སྨིན་པ་ལ་རྨོངས་པས་ནི་ཞེས་པས་ལས་འབྲས་ལ་རྨོངས་པའི་མ་རིག་པ་དེས་་་
བསོད་ནམས་མ་ཡིན་པའི་ལས་ཀྱི་དུས་ཀྱི་ཀུན་སློང་བྱེད་པར་བསྟན་པ་ཙམ་་་
ཡིན་གྱི། དེའི་རྒྱུའི་ཀུན་སློང་བྱེད་པར་བསྟན་པ་མ་ཡིན་པའི་ཕྱིར། ༈ འོ་
ན། ལུང་ཕྱི་མ་དེས་ཀྱང་དེ་ཁོ་ན་ཉིད་ལ་རྨོངས་པའི་མ་རིག་པ་དེས། བསོད་
ནམས་དང་མི་གཡོ་བའི་ལས་ཀྱི་དུས་ཀྱི་ཀུན་སློང་བྱེད་པར་བསྟན་པར་འགྱུར་
རོ་ཞེ་ན་མི་འགྱུར་ཏེ། ལས་དེའི་དུས་ཀྱི་ཀུན་སློང་ཡིན་ན་ལས་དེ་དང་
མཚུངས་ལྡན་ཡིན་དགོས། ། བསོད་ནམས་དང་མི་གཡོ་བའི་ལས་དང་
མཚུངས་ལྡན་གྱི་དེ་ཁོ་ན་ཉིད་ལ་རྨོངས་པའི་མ་རིག་པ་མེད་པའི་ཕྱིར་ཏེ།
བསོད་ནམས་ཀྱི་ལས་དང་མི་གཡོ་བའི་ལས་གང་རུང་ཡིན་ན། དགེ་བ་ཡིན་
དགོས་པའི་ཕྱིར། གསུམ་པ་ངོ་བོ་གང་ཡིན་དཔྱད་པ་ནི། ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་མ་རིག་པ་དེ་དགེ་སོགས་གསུམ་གྱི་ནང་ནས་་་་
ལུང་མ་བསྟན་ཡིན། སྤང་བྱ་གཉིས་ཀྱི་ནང་ནས་ངོ་བོ་སྒོམ་སྤང་ཡིན། ཕུང་
པོ་ལྔའི་ནང་ནས་འདུ་བྱེད་ཀྱི་ཕུང་པོ་ཡིན། གང་ཟག་སུའི་རྒྱུད་ལ་ཡོད་ན་སོ་
སོའི་སྐྱེ་བོ་ཁོ་ནའི་རྒྱུད་ལ་ཡོད་དེ། འཕགས་རྒྱུད་ལ་དེ་མེད་པའི་ཕྱིར་ཏེ།
འཕགས་རྒྱུད་ལ་འཕེན་བྱེད་ཀྱི་ལས་མེད་པའི་ཕྱིར།
བ་དང་ ག ཉིས་པ་འདུ་བྱེད་ཀྱི་རྟེན་འབྲེལ་བཤད་པ། དུ་བ་
གཉིས་པ་འདུ་བྱེད་ཀྱི་རྟེན་འབྲེལ་བཤད་པ་ལ། དགག་གཞག་གཉིས་
ལས། དང་པོ་ནི། ཁ་ཅིག ཡང་སྲིད་ཕྱི་མ་འཕེན་བྱེད་ཀྱི་ལས་དེ། དེའི་
508

རྟེན་འབྲེལ་མཐའ་དཔྱོད།
ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་གྱི་མཚན་ཉིད། ཟེར་ན། །
ཚུར་མཐོང་ལྷས་བྱིན་གྱི་རྒྱུད་ཀྱི་ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་འདུ་བྱེད་ཀྱི་རྟེན་འབྲེལ་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། རྟགས་སླ འདོད་ན། ཡང་སྲིད་ཕྱི་མའི་རྒྱུ་ཡིན་པར་ཐལ་ལོ། །
འདོད་ན། ཁྱོད་མེད་ན་དེ་མེད་དགོས་པར་ཐལ་ལོ། །འདོད་ན། དགག་
གཞི་གཤགས། ཡང་ཁ་ཅིག རང་གི་རྒྱུར་གྱུར་པའི་མ་རིག་པས་ཀུན་ནས་
བསླངས་ཤིང་རང་གི་འབྲས་བུར་གྱུར་པའི་ཡང་སྲིད་ཕྱི་མ་འཕེན་བྱེད་ཀྱི་ལས་
དེ་དེའི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་གྱི་མཚན་ཉིད། ཟེར་
ན། ངན་སོང་བའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་ཆོས་ཅན།
མཚན་ཉིད་ཀྱི་ཟུར་ཕྱི་མ་དེར་ཐལ། མཚོན་བྱ་དེའི་ཕྱིར། རྟགས་ཆོས་ཅན་
གྱིས་གྲུབ། འདོད་ན། དེ་ཆོས་ཅན། ཁྱོད་ཀྱི་འབྲས་བུར་གྱུར་པའི་ཡང་
སྲིད་ཕྱི་མ་དེ་ཁྱོད་ཀྱི་འཕངས་འབྲས་ཡིན་པར་ཐལ་ལོ། །འདོད་ན། དེ་ཆོས་
ཅན། ཁྱོད་ངན་སོང་བའི་གང་ཟག་གི་རྒྱུད་ཀྱི་བསྡུས་པར་ཐལ། ཁྱོད་ངན་
སོང་བའི་རྣམ་སྨིན་གྱི་ཕུང་པོ་འཕེན་བྱེད་ཀྱི་ལས་ཀྱི་འཕངས་འབྲས་ཡིན་པའི་
ཕྱིར། རྟགས་ཁས། འདོད་མི་ནུས་ཏེ། དེ་དང་བདེ་འགྲོའི་སྲིད་པའི་གཞི་
མཐུན་ཡོད་པའི་ཕྱིར་ཏེ། དེའི་འབྲས་བུར་གྱུར་པའི་བདེ་འགྲོའི་སྲིད་པ་ཡོད་
པའི་ཕྱིར་ཏེ། དེའི་འབྲས་བུར་གྱུར་པའི་རྣམ་མཁྱེན་ཡོད་པའི་ཕྱིར། ཡང་
ཁ་ཅིག རང་གི་རྒྱུར་གྱུར་པའི་མ་རིག་པས་ཀུན་ནས་བསླངས་ཤིང་རང་གི་
འཕངས་བྱར་གྱུར་པའི་ཡང་སྲིད་ཕྱི་མ་འཕེན་བྱེད་ཀྱི་ལས། དེའི་མཚན་ཉིད་
509

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཟེར་ན། དེ་ལ་སྐྱོན་འཕེན་པ་ཁ་ཅིག ཚེ་དེ་ལ་དགྲ་བཅོམ་པའི་འབྲས་བུ་
མངོན་དུ་བྱེད་པར་ངེས་པའི་སོ་སོའི་སྐྱེ་བོའི་རྒྱུད་ཀྱི་དམྱལ་བའི་རྣམ་སྨིན་གྱི་་
ཕུང་པོ་འཕེན་བྱེད་ཀྱི་ལས་ཆོས་ཅན། མཚན་ཉིད་དེར་ཐལ། མཚོན་བྱ་
དེའི་ཕྱིར། རྟགས་གྲུབ་སྟེ། དེ་འདྲའི་སོ་སོ་སྐྱེ་བོ་ཡོད་པའི་ཕྱིར། རྩ་བར་
འདོད་ན། དེ་ཆོས་ཅན། ཁྱོད་ཀྱི་འཕངས་བྱར་གྱུར་པའི་ཡང་སྲིད་ཕྱི་མ་
ཡོད་པར་ཐལ་ལོ། །འདོད་ན། དགྲ་བཅོམ་པ་ལས་ཉོན་གྱི་དབང་གིས་
འཁོར་བར་སྐྱེ་བ་ལེན་པ་ཡོད་པར་ཐལ་ལོ་ཟེར་ན་མ་ཁྱབ། འོ་ན། དེ་ཆོས་
ཅན། ། ཁྱོད་ཀྱི་འཕངས་བྱར་གྱུར་པའི་ཡང་སྲིད་ཕྱི་མ་ཡོད་པར་ཐལ།
དམྱལ་བའི་རྣམ་སྨིན་གྱི་ཕུང་པོ་དེ་ཁྱོད་ཀྱི་འཕངས་བྱར་གྱུར་པའི་ཡང་སྲིད་་་་
ཕྱི་མ་ཡིན་པའི་ཕྱིར་ཏེ། དེ་ཁྱོད་ཀྱི་འཕངས་བྱ་ཡིན་པའི་ཕྱིར་ཏེ། ཆོས་ཅན་
དེ་ཡིན་པའི་ཕྱིར། ཡང་ཁ་ཅིག རང་དང་རྟེན་འབྲེལ་ཚར་གཅིག་ཏུ་
གཏོགས་པའི་རྣམ་ཤེས་ཀྱི་རྟེན་འབྲེལ་གྱི་ཉེར་ལེན་བྱེད་པའི་རིགས་སུ་གནས་་
པའི་ཡང་སྲིད་ཕྱི་མ་འཕེན་བྱེད་ཀྱི་ལས་དེ་དེའི་ནང་ཚན་དུ་གྱུར་པའི་འདུ་་་་
བྱེད་ཀྱི་རྟེན་འབྲེལ་གྱི་མཚན་ཉིད་ཟེར་ན། ཚུར་མཐོང་ལྷས་བྱིན་གྱི་རྒྱུད་ཀྱི་
ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་ཆོས་་་་
ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་གསལ་བསྒྲུབས་
ཟིན་ནོ། ། ཁ་ཅིག འདུ་བྱེད་ཀྱི་རྟེན་འབྲེལ་དུ་གྱུར་པའི་གཟུགས་ཕུང་ཡོད་
དེ། དེར་གྱུར་པའི་ལུས་ངག་ཡིད་གསུམ་གྱི་ལས་ཡོད་པ་གང་ཞིག ལུས་
ངག་གི་ལས་གཟུགས་ཕུང་ཡིན་པའི་ཕྱིར། ཞེས་ཟེར་བ་མི་འཐད་དེ། དེ་དེ་
510

རྟེན་འབྲེལ་མཐའ་དཔྱོད་
མ་ཡིན་པར་ཐལ། ལས་ཡིན་ན་ཤེས་པ་ཡིན་དགོས་པའི་ཕྱིར་ཏེ། དེ་ཡིན་ན་
སེམས་བྱུང་སེམས་པ་ཡིན་དགོས་པའི་ཕྱིར། རྟགས་བུད། བྱས་པ་ལ། ཁོ་
ན་རེ། ལུས་ངག་གི་ལས་གཟུགས་ཕུང་ཡིན་པར་ཐལ། མཛོད་ལས། སེམས་
པ་ཡིད་ཀྱིས་ལས་ཡིན་ནོ། །དེས་བསྐྱེད་ལུས་དང་ངག་གི་ལས། །ཞེས་དང་།
ལུས་རྣམ་རིག་བྱེད་དབྱིབས་སུ་འདོད། །ངག་རྣམ་རིག་བྱེད་ནི་ངག་སྒྲ། །
ཞེས་གསུངས་པའི་ཕྱིར་ཟེར་ན། མ་ཁྱབ་སྟེ། ལམ་རིམ་ལས། སེམས་དཔའི་
ལས་དང་ཞེས་པ་དང་། ཡང་དེ་ཉིད་ལས་རང་དང་མཚུངས་པར་ལྡན་པའི་
སེམས་བྱུང་རྣམས་ལ་གཡོ་ཞིང་སྐུལ་བར་བྱེད་པའི་སེམས་བྱུང་ཡིད་ཀྱི་ལས་སོ།
གཉིས་པ་ནི། སེམས་པ་དེས་ཀུན་ནས་བསླངས་པའི་ལུས་ངག་གི་ལས་ཏེ།
ལུས་ངག་གི་ལས་ལ་རིག་བྱེད་དང་རིག་བྱེད་མ་ཡིན་པ་གཉིས་སུ་བྱས་ནས་་་་
གཟུགས་ཅན་ཁོ་ནར་བྱེ་བྲག་ཏུ་སྨྲ་བས་འདོད་པ་ལ། སློབ་དཔོན་དབྱིག་
གཉེན་གྱིས་བཀག་ནས། ། ལུས་ངག་གི་རིག་བྱེད་དང་མཉམ་དུ་འཇུག་པའི་
སེམས་པ་ལ་བཞེད་པས་ལས་གཉིས་ཀ་སེམས་པར་བཤད་དོ། །ཞེས་གསུངས་
པ་མི་འཐད་པར་ཐལ། མ་ཁྱབ་མཚམས་དེ་ལ་ཁྱབ་པ་ཡོད་པའི་ཕྱིར། བྱས་
པ་ལ་ཁོ་ན་རེ། ལུས་ངག་གི་ལས་གཟུགས་ཕུང་ཡིན་པར་ཐལ། ལས་དང་
གཟུགས་ཕུང་གི་གཞི་མཐུན་ཡོད་པའི་ཕྱིར་ཏེ། དགེ་བའི་ལས་དང་གཟུགས་
ཕུང་གི་གཞི་མཐུན་ཡོད། མི་དགེ་བའི་ལས་དང་གཟུགས་ཕུང་གི་གཞི་མཐུན་
ཡོད་པའི་ཕྱིར། དང་པོ་དེར་ཐལ། བཀའ་བརྒྱད་སྟོང་པ་དེ་འདྲའི་གཞི་
མཐུན་ཡིན་པའི་ཕྱིར་ཏེ། དེ་དགེ་བའི་ལས་ཡིན་པའི་ཕྱིར་ཏེ། དེ་དགེ་བ་
511

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
ཡིན་པའི་ཕྱིར་ན། མ་ཁྱབ་བོ། །དེ་བཞིན་དུ་མི་དགེ་བའི་ལས་དང་གཟུགས་
ཕུང་གི་གཞི་མཐུན་ཡོད་པར་ཐལ། རྫུན་ཚིག་དེ་དེ་འདྲའི་གཞི་མཐུན་ཡིན་
པའི་ཕྱིར་ཏེ། དེ་མི་དགེ་བའི་ལས་ཡིན་པའི་ཕྱིར། མ་གྲུབ་ན། དེ་ཆོས་ཅན།
དེར་ཐལ། མི་དགེ་བ་ཡིན་པའི་ཕྱིར། ཟེར་ན་མ་ཁྱབ་བོ། །གཉིས་པ་རང་
ལུགས་ལ།། འདུ་བྱེད་ཀྱི་རྟེན་འབྲེལ་དངོས་བཤད་པ་དང་། ལས་ཀྱི་རྣམ་
གཞག་སྤྱིར་བསྟན་པའོ། །དང་པོ་ལ་མཚན་ཉིད། དབྱེ་བ། ངོ་བོ་གང་ཡིན་
དཔྱད་པ་དང་གསུམ་ལས། དང་པོ་ནི། རང་དང་རྟེན་འབྲེལ་ཚར་གཅིག་
ཏུ་གཏོགས་པའི་མ་རིག་པས་ཀུན་ནས་བསླངས་ཤིང་རང་གི་འཕངས་བྱར་་་་་
གྱུར་པའི་ཡང་སྲིད་ཕྱི་མ་འཕེན་བྱེད་ཀྱི་སེམས་བྱུང་སེམས་པ་དེ། ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་གྱི་མཚན་ཉིད།
དེ་དང་འདུ་བྱེད་ཀྱི་རྟེན་འབྲེལ་དོན་གཅིག གཉིས་པ་དེ་ལ་དབྱེ་ན། དེའི་
ནང་ཚན་དུ་གྱུར་པའི་འདུ་བྱེད་ཀྱི་རྟེན་འབྲེལ་དུ་གྱུར་པའི་བསོད་ནམས་ཀྱི་་་
ལས་དང་། དེར་གྱུར་པའི་བསོད་ནམས་མ་ཡིན་པའི་ལས་དང་། དེར་གྱུར་
པའི་མི་གཡོ་བའི་ལས་དང་གསུམ་དུ་ཡོད། དང་པོ་ནི། འདོད་པའི་བདེ་
འགྲོའི་སྐྱེ་བ་འཕེན་བྱེད་ཀྱི་ལས་ལྟ་བུ་ལ་བྱེད། དེ་ལ་ཡང་འདོད་པའི་མིར་སྐྱེ་
བ་འཕེན་བྱེད་ཀྱི་ལས་དང་། འདོད་པའི་ལྷའི་དེ་གཉིས་སུ་ཡོད། དང་པོ་ལ་
ཡང་གླིང་བཞིར་སྐྱེ་བ་འཕེན་བྱེད་ཀྱི་ལས་བཞིར་ཡོད། གཉིས་པ་ལའང་
འདོད་ལྷ་རིགས་དྲུག་ཏུ་སྐྱེ་བ་འཕེན་བྱེད་ཀྱི་ལས་དྲུག་ཏུ་ཡོད། གཉིས་པ་ནི།
ངན་འགྲོར་སྐྱེ་བ་འཕེན་བྱེད་ཀྱི་ལས་ལྟ་བུ་ལ་བྱེད། དེ་ལ་ཡང་ངན་སོང་
512

རྟེན་འབྲེལ་མཐའ་དཔྱོད།
གསུམ་གྱི་སྐྱེ་བ་འཕེན་བྱེད་ཀྱི་ལས་གསུམ་དུ་ཡོད། གསུམ་པ་ནི། ཁམས་
གོང་གི་སྐྱེ་བ་འཕེན་བྱེད་ཀྱི་ལས་ལྟ་བུ་ལ་བྱེད། དེ་ལ་ཡང་གཟུགས་ཀྱི་དེ་
དང་། གཟུགས་མེད་ཀྱི་དེ་གཉིས་སུ་ཡོད། དང་པོ་ལ་ཡང་གཟུགས་ཁམས་
གནས་རིགས་བཅུ་དྲུག་ཏུ་སྐྱེ་བ་འཕེན་བྱེད་ཀྱི་དེ་བཅུ་དྲུག་ཡོད། གཉིས་པ་
ལའང་གཟུགས་མེད་རིགས་བཞིར་སྐྱེ་བ་འཕེན་བྱེད་ཀྱི་ལས་བཞིར་ཡོད་དོ། །
གསུམ་པ་ངོ་བོ་གང་ཡིན་དཔྱད་པ་ནི། དེའི་ནང་ཚན་དུ་གྱུར་པའི་འདུ་བྱེད་
ཀྱི་རྟེན་འབྲེལ་ཡིན་ན་ཕུང་པོ་ལྔའི་ནང་ནས་འདུ་བྱེད་ཀྱི་ཕུང་པོ་ཡིན་པས་་་་་
ཁྱབ་སྟེ། དེ་ཡིན་ན་མཚུངས་ལྡན་འདུ་བྱེད་ཀྱི་ཕུང་པོ་ཡིན་དགོས་པའི་ཕྱིར་
ཏེ། དེ་ཡིན་ན་སེམས་བྱུང་སེམས་པ་ཡིན་དགོས་པའི་ཕྱིར། གཉིས་པ་ལས་
ཀྱི་རྣམ་གཞག་སྤྱིར་བསྟན་པ་ལ། ལས་དེ་ལ་ངོ་བོའི་སྒོ་ནས་དབྱེ་ན། གཉིས་
སུ་ཡོད་དེ། སེམས་པའི་ལས་དང་བསམ་པའི་ལས་གཉིས་སུ་ཡོད་པའི་ཕྱིར།
དེ་སྐད་དུ་ཡང་། ཀུན་བཏུས་ལས། ལས་གང་ཞེ་ན། སེམས་པའི་ལས་དང་།
བསམ་པའི་ལས་ཏེ། ལས་ཀྱི་མཚན་ཉིད་མདོར་བསྡུས་པའོ། །ཞེས་གསུངས།
འོ་ན། དེ་གཉིས་ཀྱི་ཁྱད་པར་ཇི་ལྟ་བུ་ཞེ་ན། ཡིད་ཀྱི་ལས་དེ་སེམས་པའི་
ལས་དང་ལུས་ངག་གི་ལས་དེ་བསམ་པའི་ལས་སུ་འཇོག་པ་ཡིན་ཏེ། མཛོད་
ལས། སེམས་པ་ཡིད་ཀྱི་ལས་ཡིན་ཏེ། །དེས་བསྐྱེད་ལུས་དང་ངག་གི་ལས། །
ཞེས་གསུངས་པའི་ཕྱིར། ཡང་ལས་དེ་ལ་འཇུག་ཚུལ་གྱི་སྒོ་ནས་དབྱེ་ན།
ལུས་ངག་ཡིད་གསུམ་གྱི་ལས་གསུམ་དུ་ཡོད། དེ་གསུམ་གྱི་ཁྱད་པར་ཇི་ལྟ་བུ་
ཞེ་ན། དགེ་མི་དགེ་གང་ཡིན་ཀྱང་རུང་། དང་པོར་འདི་དང་འདི་བྱའོ། །
513

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཞེས་ཐོག་མར་ཡིད་ཁོ་ན་ལ་སེམས་ཤིང་། ལུས་ངག་གི་གནས་སྐབས་སུ་མ་
ཐོན་པའི་སེམས་བྱུང་སེམས་པ་དེ། ཡིད་ཀྱི་ལས་དང་། སེམས་བྱུང་སེམས་
པ་དེས་ཀུན་ནས་བསླང་སྟེ་ལུས་ངག་གི་གནས་སྐབས་སུ་ཐོན་པའི་སེམས་བྱུང་
དེ། ལུས་ངག་གི་ལས་སུ་འཇོག དེ་ཡང་ལུས་ཀྱི་རིག་བྱེད་དང་མཉམ་དུ་
འཇུག་པའི་སེམས་བྱུང་སེམས་པ་དེ་ལུས་ཀྱི་ལས་དང་ངག་གི་རིག་བྱེད་དང་་་་
མཉམ་དུ་འཇུག་པའི་སེམས་བྱུང་སེམས་པ་དེ་ངག་གི་ལས་སུ་འཇོག་གོ། །
ལུས་ཀྱི་ལས་དེ་ལ་ཡང་དབྱེ་ན། དྲུག་ཏུ་ཡོད་དེ། སྲོག་གཅོད་པ། མ་བྱིན་
པར་ལེན་པ། མི་ཚངས་པར་སྤྱོད་པའི་ལུས་ཀྱི་མི་དགེ་བའི་ལས་གསུམ་དང་།
དེ་ལས་བཟློག་པའི་ལུས་ཀྱི་དགེ་བའི་ལས་གསུམ་སྟེ་དྲུག་ཡོད་པའི་ཕྱིར།
ངག་གི་ལས་ལ་དབྱེ་ན་བརྒྱད་དུ་ཡོད་དེ། རྫུན་ཕྲ་མ། ཚིག་རྩུབ། ངག་
འཁྱལ་གྱི་ངག་གི་མི་དགེ་བའི་ལས་བཞི་དང༌། དེ་ལས་བཟློག་པའི་ངག་གི་
དགེ་བའི་ལས་བཞི་སྟེ། བརྒྱད་ཡོད་པའི་ཕྱིར། ། ཡིད་ཀྱི་ལས་དེ་ལ་ཡང་
བརྣབ་སེམས། གནོད་སེམས། ལོག་ལྟ་རྣམས་མེད་དེ། དེ་རྣམས་ལས་མ་
ཡིན་པའི་ཕྱིར། དེ་རྣམས་ཉོན་མོངས་ཡིན་པའི་ཕྱིར། དེ་ལྟར་ཡང་མཛོད་
ལས། གསུམ་ལམ་བདུན་ནི་ལས་ཀྱང་ཡིན། །ཞེས་གསུངས་པའི་ཕྱིར། ཡང་
དེ་ལ་རྒྱུའི་སྒོ་ནས་དབྱེ་ན། ཟག་བཅས་ཀྱི་ལས་དང་ཟག་མེད་ཀྱི་ལས་དང་། །
དེ་གཉིས་གང་རུང་མ་ཡིན་པའི་ལས་དང་གསུམ་དུ་ཡོད། དང་པོ་ནི། རང་
རྒྱུ་ཉོན་མོངས་པ་ཙམ་གྱིས་ཀུན་ནས་བསླངས་པའི་ལས་ལྟ་བུ་ལ་བྱེད། ། ཟག་
བཅས་ཀྱི་ལས་དེ་ལ་ཡང་བྱེད་ལས་ཀྱི་སྒོ་ནས་དབྱེ་ན། འཕེན་བྱེད་ཀྱི་ལས། །
514

རྟེན་འབྲེལ་མཐའ་དཔྱོད་
འགྲུབ་བྱེད་ཀྱི་ལས། རྫོགས་བྱེད་ཀྱི་ལས་དང་གསུམ་དུ་ཡོད། དང་པོ་ནི། །
རྣམ་སྨིན་གྱི་ངོ་བོ་འབྱིན་རུང་ཙམ་དུ་བྱེད་པའི་ལས་ལྟ་བུ། གཉིས་པ་ནི།
རྣམ་སྨིན་གྱི་ངོ་བོ་འགྲུབ་ངེས་སུ་བྱེད་པའི་ལས་ལྟ་བུ། གསུམ་པ་ནི། འཕེན་
བྱེད་ཀྱི་ལས་ཀྱིས་འཕངས་ཤིང་འགྲུབ་བྱེད་ཀྱི་ལས་ཀྱིས་གྲུབ་པར་བྱས་པའི་་་
རྟེན་དེ་ལ་བདེ་སྡུག་སོ་སོར་འབྱིན་པར་བྱེད་པའི་ལས་ལྟ་བུ། དེས་ན་འཕེན་
བྱེད་དགེ་བས་འཕངས་ཤིང་རྫོགས་བྱེད་མི་དགེ་བས་རྫོགས་པ། འཕེན་བྱེད་
དགེ་བས་འཕངས་ཤིང་རྫོགས་བྱེད་དགེ་བས་རྫོགས་པ། ། འཕེན་རྫོགས་
གཉིས་ཀ་མི་དགེ་བས་བྱས་པ། འཕེན་བྱེད་མི་དགེ་བས་འཕངས་ཤིང་རྫོགས་
བྱེད་དགེ་བས་རྫོགས་པ་དང་བཞི། དང་པོ་ནི། མིའི་རྟེན་ལ་ནད་མང་བ་
དང༌། ཚེ་ཐུང་བ་དང་། ལོངས་སྤྱོད་ཆུང་བ་ལ་སོགས་པ་འབྱུང་བ་ལྟ་བུ་ལ་
བྱེད། གཉིས་པ་ནི། ལྷ་མི་ཕལ་ཆེར་ལྟ་བུ། གསུམ་པ་ནི། ངན་སོང་བ་ཕལ་
ཆེར་ལྟ་བུ། བཞི་པ་ནི། ངན་སོང་བའི་རྟེན་ལ་ལོངས་སྤྱོད་ཆེན་པོ་འབྱུང་བ་
ལ་སོགས་པའི་བདེ་བ་དཔག་ཏུ་མེད་པ་འབྱུང་བ་ལྟ་བུ་ལ་བྱེད། དཔེར་ན།
ཀླུའི་རྟེན་ལ་ལོངས་སྤྱོད་དཔག་ཏུ་མེད་པ་འབྱུང་བ་བཞིན་ནོ། །ཡང་ཟག་
བཅས་ཀྱི་ལས་ལ་རྣམ་སྨིན་འབྱིན་ཚུལ་གྱི་སྒོ་ནས་དབྱེ་ན། མཐོང་ཆོས་ལ་
མྱོང་འགྱུར་གྱི་ལས། སྐྱེ་གནས་གཞན་ལ་མྱོང་འགྱུར་གྱི་ལས། ལན་གྲངས་
གཞན་ལ་མྱོང་འགྱུར་གྱི་ལས། རྣམ་སྨིན་འབྱིན་པར་མ་ངེས་པའི་ལས་དང་
བཞི་ཡོད། དང་པོ་ནི། ལས་བསགས་པའི་ཚེ་དེ་ལ་རྣམ་སྨིན་འབྱིན་པར་
ངེས་པའི་ལས་ལྟ་བུ། གཉིས་པ་ནི། ལས་བསགས་པའི་ཚེ་ཕྱི་མ་དེ་ཉིད་ལ་
515

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
རྣམ་སྨིན་འབྱིན་པར་ངེས་པའི་ལས་ལྟ་བུ། གསུམ་པ་ནི། ལས་བསགས་
པའི་ཚེ་གསུམ་པ་ནས་རྣམ་སྨིན་འབྱིན་པར་ངེས་པའི་ལས་ལྟ་བུ། བཞི་པ་ནི།
སྐད་ཅིག་གཉིས་པར་གཉེན་པོ་སྟོབས་བཞིའི་བཤགས་པས་འདག་པར་ངེས་
པའི་སྲོག་གཅོད་ཀྱི་ལས་ལྟ་བུ་ལ་བྱེད་དོ། །ཡང་དེ་ལ་རྣམ་སྨིན་མྱོང་ཚུལ་གྱི་
སྒོ་ནས་དབྱེ་ན། བདེ་བ་མྱོང་འགྱུར་གྱི་ལས། སྡུག་བསྔལ་མྱོང་འགྱུར་གྱི་
ལས། བཏང་སྙོམས་མྱོང་འགྱུར་གྱི་ལས་དང་གསུམ་ལས། དང་པོ་ནི།
བསམ་གཏན་གསུམ་པ་མན་ཆད་ཀྱི་སས་བསྡུས་ཀྱི་དགེ་བའི་ལས་ལྟ་བུ།
གཉིས་པ་ནི། མི་དགེ་བའི་ལས་ལྟ་བུ། གསུམ་པ་ནི། བསམ་གཏན་བཞི་པ་
ཡན་ཆད་ཀྱི་སས་བསྡུས་ཀྱི་ལས་ལྟ་བུ་ལ་བྱེད་དོ། ། ཡང་ཟག་བཅས་ཀྱི་ལས་
དེ་ལ་ཁམས་དང་བསམ་པའི་སྒོ་ནས་དབྱེ་ན། བསོད་ནམས་ཀྱི་ལས་དང་།
བསོད་ནམས་མ་ཡིན་པའི་ལས་དང་། མི་གཡོ་བའི་ལས་དང་གསུམ་ལས། །
དང་པོ་ནི། འདོད་པའི་བདེ་འགྲོའི་སྐྱེ་བ་འཕེན་བྱེད་ཀྱི་ལས། འགྲུབ་བྱེད་
ཀྱི་ལས་ལྟ་བུ་ལ་བྱེད། གཉིས་པ་ནི། ངན་འགྲོའི་སྐྱེ་བ་འཕེན་འགྲུབ་ཀྱི་ལས་
ལྟ་བུ་ལ་བྱེད། གསུམ་པ་ནི། ཁམས་གོང་གི་སྐྱེ་བ་འཕེན་འགྲུབ་ཀྱི་ལས་ལྟ་བུ་
ལ་བྱེད། ། ཁམས་གོང་མའི་སྐྱེ་བ་འཕེན་འགྲུབ་ཀྱི་ལས་ལ་མི་གཡོ་བ་ཞེས་
བརྗོད་པའི་རྒྱུ་མཚན་ཡོད་དེ། ཁམས་གོང་མའི་སྐྱེ་བ་འཕེན་བྱེད་ཀྱི་ལས་དེ་
རྣམ་གཡེང་གིས་མི་གཡོ་བས་ན་མི་གཡོ་བ་ཞེས་དང་། ཁམས་གོང་མའི་སྐྱེ་བ་
འགྲུབ་བྱེད་དང་རྫོགས་བྱེད་ཀྱི་ལས་དེ་རྣམ་སྨིན་ཁམས་དང་ས་གཞན་དུ་མི་་་
གཡོ་བ་སྟེ་མི་འབྱིན་པའི་རྒྱུ་མཚན་གྱིས་དེ་ལྟར་བརྗོད་པའི་ཕྱིར། འདོད་
516

རྟེན་འབྲེལ་མཐའ་དཔྱོད། །
པའི་སྐྱེ་བ་འཕེན་འགྲུབ་ཀྱི་ལས་རྣམས་གཡོ་བ་ཡིན་ཏེ། འདོད་པར་སྦྱིན་པ་
རླབས་པོ་ཆེ་བཏང་བའི་འབྲས་བུ་ལོངས་སྤྱོད་ཕུན་སུམ་ཚོགས་པ་དེ་གཏོང་བ་
པོ་ཚུལ་ཁྲིམས་རྣམ་པར་དག་པ་དང་ལྡན་ན་བདེ་འགྲོའི་རྟེན་ལ་འབྱུང་ལ།
ཚུལ་ཁྲིམས་འཆལ་པའི་དབང་གིས་ངན་འགྲོའི་རྟེན་ལ་འབྱུང་བ་སྲིད་པའི་་་་་
ཕྱིར། གཉིས་པ་ཟག་མེད་ཀྱི་ལས་ནི་རང་རྒྱུ་ཉོན་མོངས་པ་ཙམ་གྱིས་ཀུན་
ནས་བསླངས་པ་མ་ཡིན་པར་རང་རྒྱུ་ཤེས་སྒྲིབ་ལ་བརྟེན་ནས་བྱུང་བའི་ཀུན་་་་
སློང་གི་རྩོལ་བ་ཕྲ་མོ་དེ་ལ་བྱེད། དེ་ལྟ་བུ་ནི། ཉན་རང་དགྲ་བཅོམ་པ་དང་
དབང་ཐོབ་པའི་བྱང་ཆུབ་སེམས་དཔའ་རྣམས་གཞན་དོན་དུ་འཁོར་བར་སྐྱེ་
བ་ལེན་པའི་རྒྱུར་དགོས་པར་རྒྱུད་བླ་མ་རྩ་འགྲེལ་དུ་བཤད་དོ། །དེས་ན་ཟག་
མེད་དང་ལས་ཀྱི་གཞི་མཐུན་ཡིན་ན་ཟག་མེད་ཀྱི་ལས་ཡིན་མི་དགོས་ཏེ།
རྒྱུད་བླ་མ་ལས། ཟག་མེད་མངོན་པར་འདུ་བྱེད་ཀྱིས། །གཡུང་དྲུང་ཕྱིར་ན་
རྒ་བ་མེད། ། ཅེས་དང་། རྣམ་བཤད་སྙིང་པོ་རྒྱན་ལས། དེ་འདྲ་དུས་གཅིག་
ལན་ཅིག་བྱེད་པ་ཡང་འབད་མེད་ལྷུན་གྲུབ་ཏུ་འབྱུང་བ་ལ་རག་ལས་ཤིང་།
མ་རིག་བག་ཆགས་ཀྱི་ས་དང་། ཟག་པ་མེད་པའི་ལས་ཀྱང་སྤངས་ནས་སླར་
མི་ལྡང་བའི་ཚུལ་གྱིས་ཞི་བའི་དབྱིངས་སུ་སྙོམས་པར་འཇུག་པ་ལ་ལྟོས་པ་
ཡིན་ནོ། །ཞེས་ཆོས་སྐུ་ཐོབ་པ་ན་ཟག་མེད་ཀྱི་ལས་སྤངས་པར་བཤད་པའི་
ཕྱིར་རོ། །གསུམ་པ་དེ་གཉིས་གང་རུང་མ་ཡིན་པའི་ལས་ནི། མཉམ་གཞག་
རྣམ་པར་མི་རྟོག་པའི་ཡེ་ཤེས་ཀྱི་ངོ་བོར་གྱུར་པའི་ལས་ལྟ་བུ་ལ་བྱེད་དོ། །
ཡང་ལས་དེ་ལ་དབྱེ་ན། རྣམ་སྨིན་དཀར་པའི་ལས། རྣམ་སྨིན་གནག་པའི་
517

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ལས། དཀར་ནག་འདྲེས་མའི་ལས་དང་གསུམ་དུ་ཡོད། དང་པོ་ནི། བསམ་
སྦྱོར་གཉིས་ཀ་དགེ་བས་བྱས་པའི་ལས་ལྟ་བུ། གཉིས་པ་ནི། བསམ་སྦྱོར་
གཉིས་ཀ་མི་དགེ་བས་བྱས་པའི་ལས་ལྟ་བུ། གསུམ་པ་ནི། བསམ་པ་དགེ་
བས་བྱས་ལ་སྦྱོར་བ་མི་དགེ་བས་བྱས་པའི་ལས་ལྟ་བུ་ལ་བྱེད་དོ། །ཡང་དེ་ལ་
དབྱེ་ན། བྱས་ལ་མ་བསགས་པའི་ལས། བསགས་ལ་མ་བྱས་པའི་ལས། །
བྱས་བསགས་གཉིས་ཚང་བའི་ལས། བྱས་བསགས་གཉིས་ཀ་མ་ཚང་བའི་
ལས་དང་བཞི། དང་པོ་ནི། རྨི་ལམ་དུ་བྱས་པའི་ལས་ལྟ་བུ། གཉིས་པ་ནི། །
རང་ཉིད་ཀྱིས་མ་བྱས་ཀྱང་གཞན་ལ་བཅོལ་བས་འགྲུབ་པའི་ལས་ལྟ་བུ་ལ་་་་་་
བྱེད། ཡང་ལས་དེ་ལ་དབྱེ་ན། སྡོམ་པའི་ལས། སྡོམ་མིན་གྱིས་ལས། བར་
མའི་ལས་དང་གསུམ། དང་པོ་ནི། སྡོམ་པའི་ངོ་བོར་གྱུར་པའི་ལས་ལྟ་བུ་ལ་
བྱེད། གཉིས་པ་ནི། རང་ཉིད་རྒྱུད་ལ་ལྡན་པ་ན་སྡོམ་པ་མཐའ་དག་སྐྱེ་བ་ལ་
བར་དུ་གཅོད་པར་བྱེད་ཅིང་སྲིད་པ་རྒྱུན་ཆགས་སུ་འབྱུང་བའི་ལས་ལྟ་བུ་ལ་
བྱེད། དེ་གང་ཟག་སུའི་རྒྱུད་ལ་ཡོད་ན་བཤན་པ་དང་བཙོན་སྲུང་གི་རྒྱུད་ལ་
ཡོད། གསུམ་པ་ནི། སྡོམ་པའི་ངོ་བོར་ཡང་མ་གྱུར་སྡོམ་མིན་གྱི་ངོ་བོར་ཡང་
མ་གྱུར་པའི་ལས་ལྟ་བུ་ལ་བྱེད། དཔེར་ན་བར་མ་རབ་བྱུང་གི་རྒྱུད་ཀྱི་ཚུལ་
ཁྲིམས་ལྟ་བུ་ལ་བྱེད་དོ། ། རྩོད་པ་སྤོང་བ་ལ་ཁོ་ན་རེ། མ་རིག་བག་ཆགས་ཀྱི་
ས་དང་ཟག་མེད་ཀྱི་ལས་གཉིས་ཀ་སྤངས་པའི་གང་ཟག་ཡིན་ན་ཟག་མེད་ཀྱི་་
ལས་སྤངས་པའི་གང་ཟག་ཡིན་དགོས་པར་ཐལ། སངས་རྒྱས་འཕགས་པས་
ཟག་མེད་ཀྱི་ལས་སྤངས་པའི་ཕྱིར། རྟགས་ཁས། འདོད་ན། སངས་རྒྱས་
518

རྟེན་འབྲེལ་མཐའ་དཔྱོད་
འཕགས་པ་ཆོས་ཅན། ལས་སྤངས་པའི་གང་ཟག་ཡིན་པར་ཐལ། ལས་ཉོན་
གཉིས་ཀ་སྤངས་པའི་གང་ཟག་ཡིན་པའི་ཕྱིར། ཁྱབ་པ་ཁས། ཟེར་ན་མི་
མཚུངས་སོ། །རྟགས་གྲུབ་སྟེ། ལས་ཉོན་གཉིས་ཀ་སྤངས་པའི་གང་ཟག་
ཅིག་ཡོད་པའི་ཕྱིར། འདོད་མི་ནུས་ཏེ། ཁྱོད་ཀྱི་རྒྱུད་ལ་ལས་ཡོད་པའི་ཕྱིར།
རྟགས་གྲུབ་སྟེ། སངས་རྒྱས་ཀྱི་ས་ན་ལས་ཡོད་པའི་ཕྱིར་ཏེ། དེ་ན་ལུས་ངག་
ཡིད་གསུམ་གྱི་ལས་ཡོད་པའི་ཕྱིར་ཏེ། དེ་ན་སྡོམ་པའི་ལས་ཡོད་པའི་ཕྱིར། །
ཡང་ཁོ་ན་རེ། བདེ་འགྲོའི་སྲིད་པ་འཕེན་བྱེད་ཀྱི་ལས་དང་། ངན་འགྲོའི་
སྲིད་པ་འཕེན་བྱེད་ཀྱི་ལས་གཉིས་ཀ་ཆོས་ཅན། ཁྱོད་རང་གི་འཕང་བྱར་
གྱུར་པའི་ཡང་སྲིད་ཕྱི་མ་འཕེན་བྱེད་ཀྱི་ལས་ཡིན་པར་ཐལ། གཉིས་པ་འདུ་
བྱེད་ཀྱི་རྟེན་འབྲེལ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་རེ་རེ་
ནས་དེ་ཡིན་པའི་ཕྱིར། རྩ་བར་འདོད་ན། དེ་ཆོས་ཅན། ཁྱོད་ཀྱི་འཕང་
བྱར་གྱུར་པའི་ཡང་སྲིད་ཕྱི་མ་ཡོད་པར་ཐལ་ལོ། །འདོད་ན། དེ་གཉིས་ཀ་
ཆོས་ཅན། བདེ་འགྲོའི་སྲིད་པ་དང་། ངན་འགྲོའི་སྲིད་པ་གཉིས་ཀ་ཁྱོད་ཀྱི་
འཕང་བྱར་གྱུར་པའི་ཡང་སྲིད་ཕྱི་མ་ཡིན་པར་ཐལ་ལོ། །འདོད་ན། དེ་
གཉིས་ཀ་ཁྱོད་ཀྱིས་འཕངས་འབྲས་ཡིན་པར་ཐལ་ལོ། །འདོད་ན། དེ་
གཉིས་ཀ་ཆོས་ཅན། ཁྱོད་བདེ་འགྲོའི་སྲིད་པ་འཕེན་བྱེད་ཀྱི་ལས་ཀྱིས་
འཕངས་འབྲས་ཡིན་པར་ཐལ། ཁྱོད་དེ་གཉིས་ཀའི་ལས་ཀྱི་འཕངས་འབྲས་
ཡིན་པའི་ཕྱིར། ཟེར་ན་མ་ཁྱབ་བོ། །འདོད་ན། དེ་གཉིས་ཀ་ཆོས་ཅན།
ཁྱོད་དེའི་འཕངས་འབྲས་མ་ཡིན་པར་ཐལ། ཁྱོད་ངན་འགྲོའི་སྐྱེ་བ་འཕེན་
519

རྗེ་བཙུན་ཆོས་ཀྱི་རྒྱལ་མཚན་གྱི་གསུང་། །
བྱེད་ཀྱི་ལས་ཀྱིས་འཕངས་འབྲས་ཡིན་པའི་ཕྱིར་ཟེར་རོ། །མ་ཁྱབ་མཚམས་
ལ། མེ་དུ་གཉིས་ཀའི་དངོས་འབྲས་ཆོས་ཅན། ཁྱོད་མེའི་དངོས་འབྲས་ཡིན་
པར་ཐལ། ཁྱོད་དེ་གཉིས་ཀའི་དངོས་འབྲས་ཡིན་པའི་ཕྱིར། ཁྱབ་པ་ཁས།
འདོད་ན། ཁྱོད་དུ་བའི་དངོས་འབྲས་ཡིན་པར་ཐལ། ཁྱོད་དེ་གཉིས་ཀའི་
དངོས་འབྲས་ཡིན་པའི་ཕྱིར། ཡང་ཁྱབ་པ་ཁས། འདོད་ན། དེ་ཆོས་ཅན།
ཁྱོད་དུ་བའི་དུས་ན་ཡོད་པར་ཐལ། ཁྱོད་མེའི་དངོས་འབྲས་ཡིན་པའི་ཕྱིར།
རྟགས་ཁས། འདོད་ན་འགལ་ལོ། ། ཀུན་ནས་འབབ་ པ ་སོགས་བྱ་
གསུམ་པ་རྣམ་ཤེས་ཀྱི་རྟེན་འབྲེལ་བཤད་པ། །
༈ གསུམ་པ་རྣམ་ཤེས་ཀྱི་རྟེན་འབྲེལ་བཤད་པ་ལ། དགག་གཞག་
གཉིས་ལས། དང་པོ་ནི། ཁ་ཅིག རང་དང་རྟེན་འབྲེལ་ཚར་གཅིག་ཏུ་
གཏོགས་པའི་འཕེན་བྱེད་ཀྱི་ལས་ནུས་པ་མཐུ་ཅན་དུ་མ་གྱུར་པའི་གནས་་་་་་
སྐབས་ཀྱི་གཙོ་བོ་ཡིད་ཀྱི་རྣམ་རིག་གང་ཞིག རྣམ་སྨིན་ཕྱུང་མ་ཟིན་པའི་
འཕེན་བྱེད་ལས་ཀྱི་བག་ཆགས་འཛིན་པ་དེ། གསུམ་པ་རྣམ་ཤེས་ཀྱི་རྟེན་
འབྲེལ་གྱི་མཚན་ཉིད་ཟེར་ན་ཤེས་བྱ་ཆོས་ཅན། མིར་སྐྱེ་འགྱུར་གྱི་འཕེན་
བྱེད་ཀྱི་ལས་ཀྱི་བག་ཆགས་འཛིན་པའི་རྣམ་ཤེས་ཀྱི་རྟེན་འབྲེལ་ཡིན་ན།
མིར་སྐྱེ་བའི་ཆ་རྐྱེན་དུ་གྱུར་པའི་རྣམ་ཤེས་ཀྱི་རྟེན་འབྲེལ་ཡིན་དགོས་པར་་་་་
ཐལ། མཚན་ཉིད་དེ་འཐད་པའི་ཕྱིར། འདོད་ན། དུད་འགྲོར་སྐྱེ་འགྱུར་གྱི་
འཕེན་བྱེད་ཀྱི་ལས་ཀྱི་བག་ཆགས་འཛིན་པའི་རྣམ་ཤེས་ཀྱི་རྟེན་འབྲེལ་ཡིན་ན།
དུད་འགྲོར་སྐྱེ་བའི་ཆ་རྐྱེན་དུ་གྱུར་པའི་རྣམ་ཤེས་ཀྱི་རྟེན་འབྲེལ་ཡིན་དགོས་་་་
520

རྟེན་འབྲེལ་མཐའ་དཔྱོད་
པར་ཐལ་ལོ། །འདོད་ན། མིར་སྐྱེ་བའི་རྣམ་ཤེས་ཀྱི་རྟེན་འབྲེལ་དང་། དུད་
འགྲོར་སྐྱེ་བའི་རྣམ་ཤེས་ཀྱི་རྟེན་འབྲེལ་གྱི་གཞི་མཐུན་ཡོད་པར་ཐལ། འདོད་
པ་གང་ཞིག ཡིད་ཀྱི་རྣམ་པར་ཤེས་པ་གཅིག་གི་སྟེང་དུ་མིར་སྐྱེ་འགྱུར་གྱི་
འཕེན་བྱེད་ཀྱི་ལས་ཀྱི་བག་ཆགས་དང་། དུད་འགྲོར་སྐྱེ་འགྱུར་གྱི་འཕེན་
བྱེད་ཀྱི་ལས་ཀྱི་བག་ཆགས་གཉིས་ཡོད་པ་སྲིད་པའི་ཕྱིར་ཏེ། ཡིད་ཀྱི་རྣམ་
པར་ཤེས་པ་གཅིག་གི་སྟེང་དུ་དགེ་མི་དགེའི་ལས་ཀྱི་བག་ཆགས་གཉིས་ཀ་
ཡོད་པ་སྲིད་པའི་ཕྱིར། གོང་དུ་འདོད་ན། མིར་སྐྱེ་བ་འཕེན་བྱེད་ཀྱི་ལས་
དང་། དུད་འགྲོར་སྐྱེ་བ་འཕེན་བྱེད་ཀྱི་ལས་ཀྱི་གཞི་མཐུན་ཡོད་པར་ཐལ། །
མིར་སྐྱེ་བའི་རྣམ་ཤེས་ཀྱི་རྟེན་འབྲེལ་དང་། དུད་འགྲོར་སྐྱེ་བའི་རྣམ་ཤེས་ཀྱི་
རྟེན་འབྲེལ་གྱི་གཞི་མཐུན་ཡོད་པའི་ཕྱིར། རྟགས་ཁས། འདོད་མི་ནུས་ཏེ།
མིར་སྐྱེ་བ་འཕེན་བྱེད་ཀྱི་ལས་ཡིན་ན། དགེ་བ་ཡིན་དགོས། དུད་འགྲོའི་དེ་
ཡིན་ན་མི་དགེ་བ་ཡིན་དགོས་པའི་ཕྱིར། རྟགས་བུད་དོ། །བྱས་པ་ལ་ཁོ་ན་
རེ། མིར་སྐྱེ་བ་འཕེན་བྱེད་ཀྱི་ལས་དང་དུད་འགྲོར་སྐྱེ་བ་འཕེན་བྱེད་ཀྱི་ལས་
ཀྱི་གཞི་མཐུན་ཡོད་པར་ཐལ། མིར་སྐྱེ་འགྱུར་གྱི་འཕེན་བྱེད་ལས་ཀྱི་བག་
ཆགས་འཛིན་པའི་རྣམ་ཤེས་ཀྱི་རྟེན་འབྲེལ་དང་། དུད་འགྲོར་སྐྱེ་འགྱུར་གྱི་
འཕེན་བྱེད་ལས་ཀྱི་བག་ཆགས་འཛིན་པའི་རྣམ་ཤེས་ཀྱི་རྟེན་འབྲེལ་གྱི་གཞི་
མཐུན་ཡོད་པའི་ཕྱིར། མ་ཁྱབ་ན། མིར་སྐྱེ་བའི་རྣམ་ཤེས་ཀྱི་རྟེན་འབྲེལ་
དང་། དུད་འགྲོར་སྐྱེ་བའི་རྣམ་ཤེས་ཀྱི་རྟེན་འབྲེལ་གྱི་གཞི་མཐུན་ཡོད་ན།།
མིར་སྐྱེ་བ་འཕེན་བྱེད་ཀྱི་ལས་དང་། དུད་འགྲོར་སྐྱེ་བ་འཕེན་བྱེད་ཀྱི་ལས་ཀྱི་
521

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
གཞི་མཐུན་ཡོད་པས་ཁྱབ་པ་ཡོད་པར་བུད་ཟེར་ན་མི་མཚུངས་སོ། །མིར་སྐྱེ་
འགྱུར་གྱི་འཕེན་བྱེད་ཀྱི་ལས་ཀྱི་བག་ཆགས་བསྒོས་མ་ཐག་པའི་གཙོ་བོ་ཡིད་
ཀྱི་རྣམ་རིག་ཀྱང་ཡིན། ། དུད་འགྲོར་སྐྱེ་འགྱུར་གྱི་དེ་ཡང་ཡིན་པའི་གཞི་
མཐུན་ཡོད་པར་ཐལ། དུད་འགྲོར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡང་ཡིན།
མིར་སྐྱེ་བའི་དེ་ཡང་ཡིན་པའི་གཞི་མཐུན་ཡོད་པའི་ཕྱིར། རྟགས་ཁས།
ཡང་ཁོ་ན་རེ། སྔར་གྱི་མཚན་ཉིད་དེ་འཐད་པར་ཐལ། མིའི་རྟེན་ལ་ལྷར་སྐྱེ་
འགྱུར་གྱི་ལན་གྲངས་གཞན་ལ་མྱོང་འགྱུར་གྱི་ལས་བསགས། དེའི་རྗེས་སུ་
ལས་གཞན་གྱི་དབང་གིས་ངན་སོང་དུ་སྐྱེས། དེའི་རྗེས་སུ་སྔར་གྱི་ལས་དེའི་
དབང་གིས་ལྷར་སྐྱེ་བ་དེའི་ཚེ་ན་ངན་སོང་བའི་གང་ཟག་གི་རྒྱུད་ལ་ལྷར་སྐྱེ་་་་
བའི་རྣམ་ཤེས་ཀྱི་རྟེན་འབྲེལ་ཡོད་པའི་ཕྱིར་ཏེ། ལྷར་སྐྱེ་བའི་རྣམ་ཤེས་ཀྱི་
རྟེན་འབྲེལ་དེ་ལྷའི་སྲིད་པའི་རྟེན་འབྲེལ་མངོན་དུ་མ་གྱུར་པའི་བར་དུ་འབྱུང་
བའི་ཕྱིར་ཏེ། རྟེན་འབྲེལ་མདོ་འགྲེལ་ལས། འདུ་བྱེད་ཀྱི་རྐྱེན་གྱིས་རྣམ་
པར་ཤེས་པ་ཞེས་གསུངས་པའི་རྣམ་པར་ཤེས་པ་དེ་གང་གི་བར་དུ་འཇོག་ཅེ་་་
ན། སྲིད་པ་ལ་ཐུག་གི་བར་དུའོ། །ཞེས་གསུངས་པའི་ཕྱིར། ཟེར་ན། མ་
ཁྱབ། སྔར་གྱི་དམ་བཅའ་དེ་དེ་ལྟར་འདོད་པ་དང་ས་མཚུངས་ཀྱི་སྐབས་སུ་
མ་རིག་པ་དང་རྣམ་པར་ཤེས་པའི་རྟེན་འབྲེལ་གཉིས་གང་དུ་བསགས་པའི་ས་
དེར་གཏོགས་ཟེར་བ་ནང་འགལ་ཏེ། བསམ་གཏན་དང་པོའི་རྟེན་ལ་བསམ་
གཏན་བཞི་པར་སྐྱེ་བའི་ལན་གྲངས་གཞན་ལ་མྱོང་འགྱུར་གྱི་ལས་བསགས།
དེའི་རྗེས་སུ་ལས་གཞན་གྱི་དབང་གིས་ངན་སོང་དུ་སྐྱེ་བའི་ངན་སོང་བའི་་་་་
522

རྟེན་འབྲེལ་མཐའ་དཔྱོད་
གང་ཟག་དེའི་རྒྱུད་ལ་བསམ་གཏན་བཞི་བར་སྐྱེ་བའི་རྣམ་ཤེས་ཀྱི་རྟེན་འབྲེལ་
ཡོད་པར་ཐལ། མིའི་རྟེན་ལ་ལྷར་སྐྱེ་འགྱུར་གྱི་ལན་གྲངས་གཞན་ལ་མྱོང་
འགྱུར་གྱི་ལས་བསགས། དེའི་རྗེས་སུ་ལས་གཞན་གྱི་དབང་གིས་ངན་སོང་དུ་
སྐྱེས། དེའི་རྗེས་སུ་སྔར་གྱི་ལས་དེའི་དབང་གིས་ལྷར་སྐྱེ་བ་དེའི་ཚེ་ན་ངན་
སོང་བའི་གང་ཟག་གི་རྒྱུད་ལ་ལྷར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡོད་པའི་་
ཕྱིར། རྟགས་ཁས། འདོད་ན། དེའི་རྒྱུད་ལ་བསམ་གཏན་དང་པོའི་སས་
བསྡུས་ཀྱི་སེམས་ཡོད་པར་ཐལ། དེའི་རྒྱུད་ལ་བསམ་གཏན་དང་པོའི་རྟེན་ལ་
བསགས་པའི་བསམ་གཏན་བཞི་པར་སྐྱེ་བའི་རྣམ་ཤེས་ཀྱི་རྟེན་འབྲེལ་ཡོད་པ་
གང་ཞིག དེ་བསམ་གཏན་དང་པོའི་སས་བསྡུས་ཡིན་པའི་ཕྱིར། རྟགས་
རྣམས་དོན་གྱིས་དངོས། འདོད་ན། ངན་སོང་བའི་གང་ཟག་ཡིན་ན་བསམ་
གཏན་དང་པོའི་སས་བསྡུས་ཀྱི་སེམས་རྒྱུད་ལ་ལྡན་པའི་གང་ཟག་ཡིན་དགོས་་
པར་ཐལ། བསམ་གཏན་དང་པོའི་རྟེན་ལ་བསམ་གཏན་བཞི་པར་སྐྱེ་བའི་
ལན་གྲངས་གཞན་ལ་མྱོང་འགྱུར་གྱི་ལས་བསགས། དེའི་རྗེས་སུ་ལས་གཞན་
གྱི་དབང་གིས་ངན་སོང་དུ་སྐྱེ་བའི་ངན་སོང་བ་དེ་ཡིན་ན། བསམ་གཏན་
དང་པོའི་སས་བསྡུས་ཀྱི་སེམས་རྒྱུད་ལ་ལྡན་པའི་གང་ཟག་ཡིན་དགོས་པའི་
ཕྱིར་ཏེ། དེའི་རྒྱུད་ལ་བསམ་གཏན་དང་པོའི་སས་བསྡུས་ཀྱི་སེམས་ཡོད་པའི་
ཕྱིར། རྟགས་ཁས། གཞན་ཡང་། རྣམ་ཤེས་ཀྱི་རྟེན་འབྲེལ་དེ་ལ་རྣམ་ཤེས་
ཚོགས་དྲུག་ཏུ་ཡོད་པར་ཐལ། རྟེན་འབྲེལ་མདོ་འགྲེལ་ལས། འདུ་བྱེད་ཀྱི་
རྐྱེན་གྱི་རྣམ་པར་ཤེས་པ་དེ་གང་ཞེ་ན། མིག་གི་རྣམ་པར་ཤེས་པ་དང་དེ་
523

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བཞིན་དུ་རྣ་བ་དང་། སྣ་དང་། ལྕེ་དང་། ལུས་དང་། ཡིད་ཀྱི་རྣམ་པར་
ཤེས་པའོ། །ཞེས་གསུངས་པའི་ཕྱིར། ལུང་མཚུངས་འཁོར་གསུམ། གཞན་
ཡང་། འཕེན་བྱེད་ཀྱི་ལས་དེ་རང་དུས་སུ་ནུས་པ་མཐུ་ཅན་དུ་གྱུར་པ་མ་
ཡིན་པར་ཐལ། རྣམ་ཤེས་ཀྱི་རྟེན་འབྲེལ་ཡིན་ན་འཕེན་བྱེད་ཀྱི་ལས་ནུས་པ་
མཐུ་ཅན་དུ་མ་གྱུར་པའི་གནས་སྐབས་ཀྱི་གཙོ་བོ་ཡིད་ཀྱི་རྣམ་རིག་ཡིན་་་་་་་
དགོས་པའི་ཕྱིར། རྟགས་ཁས། འདོད་མི་ནུས་ཏེ། དེ་རང་དུས་སུ་རང་
འབྲས་སྐྱེད་པ་ལ་ནུས་པ་མཐུ་ཅན་དུ་གྱུར་པ་ཡིན་པའི་ཕྱིར། ཡང་ཁ་ཅིག་
རྣམ་ཤེས་ཀྱི་རྟེན་འབྲེལ་དེ་ལ་འབྲས་དུས་ཀྱི་རྣམ་ཤེས་ཀྱི་རྟེན་འབྲེལ་དང་། །
རྒྱུ་དུས་ཀྱི་རྣམ་ཤེས་ཀྱི་རྟེན་འབྲེལ་གཉིས་སུ་ཡོད་ཟེར་ན་མི་འཐད་དེ། རྣམ་
ཤེས་ཀྱི་རྟེན་འབྲེལ་ཡིན་ན་རྒྱུ་དུས་ཀྱི་རྣམ་ཤེས་ཀྱི་རྟེན་འབྲེལ་ཡིན་དགོས་་་་་
པའི་ཕྱིར་ཏེ། དེ་ཡིན་ན་ཡན་ལག་གསུམ་པ་རྣམ་ཤེས་ཀྱི་རྟེན་འབྲེལ་ཡིན་
དགོས་པའི་ཕྱིར། རྟགས་བུད་བྱས་པ་ལ་ཁོ་ན་རེ། གསེར་འཕྲེང་དང་ལམ་
རིམ་ཆེ་ཆུང་སོགས་ལས་རྣམ་ཤེས་ཀྱི་རྟེན་འབྲེལ་ལ་རྒྱུ་དུས་ཀྱི་རྣམ་ཤེས་ཀྱི་་་་
རྟེན་འབྲེལ་དང་འབྲས་དུས་ཀྱི་རྣམ་ཤེས་ཀྱི་རྟེན་འབྲེལ་གཉིས་ཡོད་པ་་་་་་
བཤད་པ་མི་འཐད་པར་ཐལ། འབྲས་དུས་ཀྱི་རྣམ་ཤེས་ཀྱི་རྟེན་འབྲེལ་མེད་
པའི་ཕྱིར། ཟེར་ན་མ་ཁྱབ་སྟེ། ཀུན་བཏུས་ལས། རྣམ་ཤེས་ཀྱི་རྟེན་འབྲེལ་
དེ་འཕེན་བྱེད་ཀྱི་ཡན་ལག་ཏུ་བཤད་པ་མི་འཐད་པར་ཐལ། ། དེ་ཡིན་ན་
འཕེན་བྱེད་ཀྱི་ཡན་ལག་ཡིན་པས་མ་ཁྱབ་པའི་ཕྱིར། དེར་ཐལ། དེ་དང་
འཕངས་འབྲས་ཀྱི་གཞི་མཐུན་ཡོད་པའི་ཕྱིར་ཏེ། འབྲས་དུས་ཀྱི་རྣམ་ཤེས་ཀྱི་
524

རྟེན་འབྲེལ་མཐའ་དཔྱོད །
རྟེན་འབྲེལ་ཡོད་པའི་ཕྱིར། རྟགས་ཁས་སོ། ། ༈ གཉིས་པ་རང་ལུགས་
ལ། རང་དང་རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་
བག་ཆགས་བསྒོས་མ་ཐག་པའི་གཙོ་བོ་ཡིད་ཀྱི་རྣམ་རིག་དེ་དེའི་ནང་ཚན་དུ་
གྱུར་པའི་རྣམ་ཤེས་ཀྱི་རྟེན་འབྲེལ་གྱི་མཚན་ཉིད། དེ་དང་རྣམ་ཤེས་ཀྱི་
འབྲེལ་དོན་གཅིག །
བཞི་པ་མིང་གཟུགས་ཀྱི་རྟེན་འབྲེལ་བཤད་པ།
༈ བཞི་པ་མིང་གཟུགས་ཀྱི་རྟེན་འབྲེལ་བཤད་པ་ལ། མཚན་ཉིད།
དབྱེ་བ་གཉིས་ལས། དང་པོ་ནི། རང་དང་རྟེན་འབྲེལ་ཚར་གཅིག་ཏུ་
གཏོགས་པའི་འཕེན་བྱེད་ལས་ཀྱི་འཕང་འབྲས་ཀྱང་ཡིན། སྐྱེ་སྲིད་དུ་ཉིང་
མཚམས་སྦྱར་མ་ཐག་པ་ནས་བཟུང་སྟེ། དབང་པོ་དྲུག་ཚང་བར་མ་དོད་
གོང་གི་ཕུང་པོའི་རིགས་སུ་གནས་པ་ཡང་ཡིན་པའི་གཞི་མཐུན་པར་གྱུར་པའི་
ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་དེ། རྫུས་སྐྱེས་ལས་གཞན་པའི་
མིང་གཟུགས་ཅི་རིགས་པའི་རྟེན་འབྲེལ་གྱི་མཚན་ཉིད། གཉིས་པ་དེ་ལ་དབྱེ་
ན། དེ་ཡིན་པར་གྱུར་པའི་མིང་གི་རྟེན་འབྲེལ་དང་། གཟུགས་ཀྱི་རྟེན་
འབྲེལ་གཉིས་ཡོད། དང་པོ་ནི། མངལ་སྐྱེས་ཀྱི་དབང་དུ་བྱས་ན། ཚུར་
མཐོང་ཐ་མལ་པ་མངལ་དུ་ཉིང་མཚམས་སྦྱར་མ་ཐག་པ་ནས་བཟུང་སྟེ།
དབང་པོ་དྲུག་ཚང་བར་མ་དོད་པའི་གནས་སྐབས་ཀྱི་རྣམ་སྨིན་གྱི་འབྲས་བུར་
གྱུར་པའི་ཚོར་སོགས་ཕུང་པོ་ཕྱི་མ་བཞི་ལྟ་བུ། གཉིས་པ་ནི། དེའི་གནས་
སྐབས་ཀྱི་གཟུགས་ཕུང་ལྟ་བུ། མིའི་དབང་དུ་བྱས་ན། མིར་ཆགས་པའི་
525

རྗེ་བཙུན་ཆོས་ཀྱི་རྒྱལ་མཚན་གྱི་གསུང་། །
གནས་སྐབས་ཀྱི་ཚོར་སོགས་ཕུང་པོ་ཕྱི་མ་བཞི་ལྟ་བུ། མིང་གི་རྟེན་འབྲེལ་
དང་། ་ མིར་ཆགས་པའི་གནས་སྐབས་ཀྱི་གཟུགས་ཕུང་གཟུགས་ཀྱི་རྟེན་
འབྲེལ་ཡིན། འོ་ན། མིར་ཆགས་པ་དང་། མ་ཆགས་པའི་ཁྱད་པར་གང་ཞེ་
ན། མི་ལ་གནས་སྐབས་བཅུ་ཡོད་པའི་མངལ་གྱི་གནས་སྐབས་ལྔ་མིར་ཆགས་
པར་འཇོག་གོ། །མངལ་གྱི་གནས་སྐབས་ལྔ་ནི་མེར་མེར་པོ། ནུར་ནུར་པོ།
ལྟར་ལྟར་པོ། འཁྲང་འགྱུར་བ། ཡན་ལག་འགྱུས་པ་རྣམས་སོ། །བཙས་
པའི་གནས་སྐབས་ལྔ་ནི། བྱིས་པ། གཞོན་ནུ། དར་ལ་བབ་པ། དར་ཡོལ།
བ་ཏུ་དུ་
རྒས་པ་རྣམས་ལ་བྱའོ། ། ཀྱི་ཁ་
na 
Serta
ལྔ་པ་སྐྱེ་མཆེད་དྲུག་ཅི་རིགས་པའི་རྟེན་འབྲེལ་བཤད་པ།
༈ ལྔ་པ་ལ་མཚན་ཉིད་དབྱེ་བ་གཉིས། དང་པོ་ནི། རང་དང་རྟེན་
འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་འཕང་འབྲས་ཀྱང་་་་་་
ཡིན། དབང་པོ་དྲུག་ཚང་བར་དོད་པ་ནས་བཟུང་སྟེ། ཡུལ་དབང་རྣམ་
ཤེས་གསུམ་འདུས་ནས་ཡུལ་གྱི་འགྱུར་བ་སྤྱོད་མི་ནུས་པའི་གནས་སྐབས་ཀྱི་་
ཕུང་པོའི་རིགས་སུ་གནས་པ་ཡང་ཡིན་པའི་གཞི་མཐུན་པའི་ཀུན་ནས་ཉོན་་་་
མོངས་ཕྱོགས་ཀྱི་རྟེན་འབྲེལ་དེ། སྐྱེ་མཆེད་དྲུག་ཅི་རིགས་པའི་རྟེན་འབྲེལ་གྱི་
མཚན་ཉིད། གཉིས་པ་དེ་ལ་དབྱེ་ན། དེ་ཡིན་པར་གྱུར་པའི་མིག་གི་སྐྱེ་
མཆེད་ནས་ཡིད་ཀྱི་མཆེད་ཀྱི་བར་དྲུག་ཡོད།
་ ་་་1:| ཁྱད་
526

རྟེན་འབྲེལ་མཐའ་དཔྱོད་
རེག་པའི་རྟེན་འབྲེལ་བཤད་པ། བང་
༈ དྲུག་པ་ལ་མཚན་ཉིད་དབྱེ་བ་གཉིས། དང་པོ་ནི། རང་དང་རྟེན་
འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་འཕང་འབྲས་ཀྱང་་་་་
ཡིན། ཡུལ་དབང་རྣམ་ཤེས་གསུམ་འདུས་ནས་ཡུལ་གྱི་འགྱུར་བ་སྤྱོད་ནུས་པ་
ནས་བཟུང་སྟེ། ཚོར་བ་བདེ་སྡུག་བཏང་སྙོམས་གསུམ་གྱིས་རྒྱུ་ཟས་ལ་སོགས་
པ་ཤེས་མི་ནུས་པའི་གནས་སྐབས་ཀྱི་ཕུང་པོའི་རིགས་སུ་གནས་པ་ཡང་ཡིན་་་་
པའི་གཞི་མཐུན་པར་གྱུར་པའི་སེམས་བྱུང་དེ། དྲུག་པ་རེག་པའི་རྟེན་འབྲེལ་
གྱི་མཚན་ཉིད། གཉིས་པ་དེ་ལ་དབྱེ་ན་དེ་ཡིན་པར་གྱུར་པའི་མིག་གི་འདུས་
ཏེ་རེག་པ་ནས་ཡིད་ཀྱི་འདུས་ཏེ་རེག་པའི་བར་དྲུག་ཡོད།
ཚོར་བའི་རྟེན་འབྲེལ་བཤད་པ།
༈ བདུན་པ་ལ་མཚན་ཉིད། དབྱེ་བ་གཉིས། དང་པོ་ནི། རང་དང་
རྟེན་འབྲེལ་ཚར་གཅིག་ཏུ་གཏོགས་པའི་འཕེན་བྱེད་ལས་ཀྱི་འཕང་འབྲས་་་་་
ཀྱང་ཡིན། ཚོར་བ་བདེ་སྡུག་བཏང་སྙོམས་གསུམ་གྱི་རྒྱུར་ཤེས་ནུས་པ་ནས་
བཟུང་སྟེ། སིམ་གདུང་བར་མ་གསུམ་ཅི་རིགས་ཉམས་སུ་མྱོང་བའི་གནས་
སྐབས་ཀྱི་ཕུང་པོའི་རིགས་སུ་གནས་པ་ཡང་ཡིན་པའི་གཞི་མཐུན་པར་གྱུར་་་་
པའི་སེམས་བྱུང་དེ། བདུན་པ་ཚོར་བའི་རྟེན་འབྲེལ་གྱི་མཚན་ཉིད། དེ་ལ་
དབྱེ་ན། མིག་གི་འདུས་ཏེ་རེག་པ་ལས་བྱུང་བའི་ཚོར་བ་ནས་ཡིད་ཀྱི་འདུས་
ཏེ་རེག་པ་ལས་བྱུང་བའི་ཚོར་བའི་བར་དྲུག་ཡོད། དེ་རྣམས་ལ་རྩོད་པ་སྤོང་
527

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
བ་ལ་ཁོ་ན་རེ། རྫུས་སྐྱེས་ལ་མིང་གཟུགས་ཀྱི་རྟེན་འབྲེལ་ཡོད་པར་ཐལ། །
རྫུས་སྐྱེས་ལས་གཞན་པའི་མིང་གཟུགས་ཅི་རིགས་པའི་རྟེན་འབྲེལ་གྱི་མཚན་
ཉིད་ཅེས་སྨོས་པ་ལ་དགོས་པ་ཡོད་པའི་ཕྱིར། འདོད་ན། རྟེན་འབྲེལ་མདོ་
འགྲེལ་ལས། རྫུས་ཏེ་སྐྱེས་པ་ལ་ནི་རྣམ་པར་ཤེས་པའི་རྐྱེན་གྱིས་སྐྱེ་མཆེད་
དྲུག་ཅེས་བྱའི། རྣམ་པར་ཤེས་པའི་རྐྱེན་གྱིས་མིང་དང་གཟུགས་ཞེས་མི་བྱའོ།།
ཞེས་གསུངས་པ་མི་འཐད་པར་ཐལ་ལོ། ། ཟེར་ན་མ་ཁྱབ། རྟགས་ལ་ཁོ་ན་རེ།
རྫུས་སྐྱེས་ཀྱི་མིང་གཟུགས་ཀྱི་རྟེན་འབྲེལ་ཆོས་ཅན། ཁྱོད་མིང་གཟུགས་ཀྱི་
རྟེན་འབྲེལ་མ་ཡིན་པར་ཐལ། ཁྱོད་སྐྱེ་མཆེད་དྲུག་གི་རྟེན་འབྲེལ་ཡིན་པའི་
ཕྱིར་ན་མ་ཁྱབ་བོ། ། མ་གྲུབ་ན། དེར་ཐལ། ཁྱོད་རང་དང་རྟེན་འབྲེལ་ཚར་
གཅིག་ཏུ་གཏོགས་པའི་འཕེན་བྱེད་ལས་ཀྱི་འཕང་འབྲས་ཀྱང་ཡིན། དབང་
པོ་དྲུག་ཚང་བར་དོད་པ་ནས་བཟུང་སྟེ་ཡུལ་དབང་རྣམ་ཤེས་གསུམ་འདུས་་་་
ནས་ཡུལ་གྱི་འགྱུར་བ་སྤྱོད་མི་ནུས་པའི་གནས་སྐབས་ཀྱི་ཕུང་པོའི་རིགས་སུ་་་
གནས་པ་ཡང་ཡིན་པའི་གཞི་མཐུན་པར་གྱུར་པའི་ཀུན་ནས་ཉོན་མོངས་་་་་་
ཕྱོགས་ཀྱི་རྟེན་འབྲེལ་ཡིན་པའི་ཕྱིར་ཏེ། ཁྱོད་རང་དང་རྟེན་འབྲེལ་ཚར་
གཅིག་ཏུ་གཏོགས་པའི་འཕེན་བྱེད་ལས་ཀྱི་འཕང་འབྲས་གང་ཞིག དབང་
པོ་དྲུག་ཚང་བར་དོད་པའི་གནས་སྐབས་ཀྱི་ཀུན་ནས་ཉོན་མོངས་ཕྱོགས་ཀྱི་་་
རྟེན་འབྲེལ་ཡིན་པའི་ཕྱིར། དང་པོ་དེར་ཐལ། མིང་གཟུགས་ཀྱི་རྟེན་འབྲེལ་
ཡིན་པའི་ཕྱིར། གཉིས་པ་དེར་ཐལ། རྫུས་སྐྱེས་ལ་དབང་པོ་དྲུག་ཅིག་ཅར་
དུ་དོད་པ་འབྱུང་བའི་ཕྱིར་ཟེར་ན་གོང་གི་མ་ཁྱབ་མཚམས་ལ། ། མངལ་དུ་
528

རྟེན་འབྲེལ་མཐའ་དཔྱོད་
ཉིང་མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་གྱི་ཕུང་པོ་ཆོས་ཅན།
ཁྱོད་མིང་གཟུགས་ཀྱི་རྟེན་འབྲེལ་མ་ཡིན་པར་ཐལ། ཁྱོད་སྐྱེ་བའི་རྟེན་འབྲེལ་
ཡིན་པའི་ཕྱིར། མ་ཁྱབ་ན། སྐྱེ་མཆེད་དྲུག་གི་རྟེན་འབྲེལ་ལ་མིང་གཟུགས་
ཀྱི་རྟེན་འབྲེལ་མ་ཡིན་པས་ཁྱབ་པ་ཡོད་པར་བུད། རྟགས་གྲུབ་སྟེ། སྐྱེ་བའི་
རྟེན་འབྲེལ་དང་མིང་གཟུགས་ཀྱི་རྟེན་འབྲེལ་གཉིས་གཅིག་ཅར་དུ་འབྱུང་་་་་་
བའི་ཕྱིར། རྩ་བར་འདོད་མི་ནུས་ཏེ། མིང་གཟུགས་ཀྱི་རྟེན་འབྲེལ་ཡིན་པ་
གཅིག་ཡོད་པའི་ཕྱིར། གཞན་ཡང་། འཕང་འབྲས་དང་གྲུབ་འབྲས་འགལ་
བར་ཐལ། མིང་གཟུགས་ཀྱི་རྟེན་འབྲེལ་དང་སྐྱེ་བའི་རྟེན་འབྲེལ་འགལ་བའི་
ཕྱིར། རྟགས་ཁས། འདོད་ན། སྐྱེ་རྒའི་རྟེན་འབྲེལ་གཉིས་ཆོས་ཅན། ཁྱོད་
གྲུབ་འབྲས་མ་ཡིན་པར་ཐལ། ཁྱོད་འཕང་འབྲས་ཡིན་པའི་ཕྱིར། ཁྱབ་པ་
ཁས། མ་གྲུབ་ན། དེ་ཆོས་ཅན། དེར་ཐལ། ཁྱོད་རང་དང་རྟེན་འབྲེལ་
ཚར་གཅིག་ཏུ་གཏོགས་པའི་མ་རིག་པ་འདུ་བྱེད་རྣམ་ཤེས་ཀྱི་རྟེན་འབྲེལ་་་་་་
གསུམ་གྱི་འཕང་འབྲས་ཡིན་པའི་ཕྱིར་ཏེ། ཁྱོད་རང་དང་རྟེན་འབྲེལ་ཚར་
གཅིག་ཏུ་གཏོགས་པའི་དེ་གསུམ་གྱི་འབྲས་བུ་ཡིན་པ་གང་ཞིག དེ་གསུམ་པོ་
དེ་འཕེན་བྱེད་ཀྱི་རྒྱུ་ཡིན་པའི་ཕྱིར། གཞན་ཡང་། མིང་གཟུགས་ཀྱི་རྟེན་
འབྲེལ་ནས་ཚོར་བའི་རྟེན་འབྲེལ་གྱི་བར་ཆོས་ཅན། ཁྱོད་འཕང་འབྲས་མ་
ཡིན་པར་ཐལ། ཁྱོད་གྲུབ་འབྲས་ཡིན་པའི་ཕྱིར། ཁྱབ་པ་ཁས། མ་གྲུབ་ན།
དེར་ཐལ། ཁྱོད་རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྲེད་ལེན་
སྲིད་པ་གསུམ་གྱི་གྲུབ་འབྲས་ཡིན་པའི་ཕྱིར་ཏེ། ཁྱོད་རང་དང་རྟེན་འབྲེལ་
529

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཚར་གཅིག་ཏུ་གཏོགས་པའི་དེ་གསུམ་གྱི་འབྲས་བུ་གང་ཞིག དེ་གསུམ་པོ་དེ་
འགྲུབ་བྱེད་ཀྱི་རྒྱུ་ཡིན་པའི་ཕྱིར། བྱས་པ་ལ་ཁོ་ན་རེ། འཕེན་བྱེད་ཀྱི་རྒྱུ་དང་
འགྲུབ་བྱེད་ཀྱི་རྒྱུ་མི་འགལ་བར་ཐལ། འཕང་འབྲས་དང་གྲུབ་འབྲས་མི་
འགལ་བའི་ཕྱིར། རྟགས་ཁས། ཟེར་ན། འདིའི་ལན་ལ་ཁ་ཅིག འདོད་
ལན་ཐེབས་ཏེ། སྲིད་པའི་རྟེན་འབྲེལ་དེ་དེ་གཉིས་ཀ་ཡིན་པའི་ཕྱིར་ཏེ། དེ་
འཕེན་བྱེད་ཀྱི་རྒྱུ་ཡིན་པའི་ཕྱིར་ཏེ། རྣམ་འགྲེལ་ལས། མི་ཤེས་སྲིད་པའི་རྒྱུ་
ཡིན་ཡང་། །མ་བརྗོད་སྲེད་པ་ཉིད་བཤད་པ། །རྒྱུན་ནི་འཕེན་པར་བྱེད་ཕྱིར་
དང་། །ཞེས་གསུངས་པའི་ཕྱིར། ཟེར་བ་མི་འཐད་དེ། ཤེས་བྱ་ཆོས་ཅན། །
འཕེན་བྱེད་ཀྱི་ལས་དང་འགྲུབ་བྱེད་ཀྱི་ལས་གཉིས་མི་འགལ་བར་ཐལ། །
འཕེན་བྱེད་ཀྱི་རྒྱུ་དང་འགྲུབ་བྱེད་ཀྱི་རྒྱུ་གཉིས་མི་འགལ་བའི་ཕྱིར། རྟགས་
ཁས། འདོད་ན། བསམ་གཏན་དང་པོའི་སྐྱེ་བ་འཕེན་བྱེད་ཀྱི་ལས་དང་། །
དེའི་འགྲུབ་བྱེད་ཀྱི་ལས་གཉིས་མི་འགལ་བར་ཐལ། འདོད་པའི་ཕྱིར།
འདོད་མི་ནུས་ཏེ། དེའི་སྐྱེ་བ་འཕེན་བྱེད་ཀྱི་ལས་ཡིན་ན། བསམ་གཏན་
དང་པོའི་ཉེར་བསྡོགས་ཡིན་དགོས། དེའི་སྐྱེ་བ་འགྲུབ་བྱེད་ཀྱི་ལས་ཡིན་ན་
བསམ་གཏན་དང་པོའི་དངོས་གཞིའི་སྙོམས་འཇུག་ཡིན་དགོས་པའི་ཕྱིར།
རྟགས་རྣམས་བུད་དོ། །དེས་ན་རང་ལུགས་ལ་འཕང་འབྲས་དང་གྲུབ་འབྲས་
མི་འགལ་ཡང་། འཕེན་བྱེད་ཀྱི་རྒྱུ་དང་འགྲུབ་བྱེད་ཀྱི་རྒྱུ་གཉིས་འགལ་ལོ། །
བྱས་པ་ལ་ཁོ་ན་རེ། མ་རིག་པ་འདུ་བྱེད་རྣམ་ཤེས་ཀྱི་རྟེན་འབྲེལ་རྣམས་ཆོས་
ཅན། ཁྱོད་འཕེན་བྱེད་ཀྱི་རྒྱུ་མ་ཡིན་པར་ཐལ། འགྲུབ་བྱེད་ཀྱི་རྒྱུ་ཡིན་པའི་
530

པ་གང་དུ་རྟེན་འབྲེལ་མཐའ་དཔྱོད །
ཕྱིར། ཁྱབ་པ་ཁས། མ་གྲུབ་ན་དེར་ཐལ། ཁྱོད་རང་དང་རྟེན་འབྲེལ་ཚར་
གཅིག་ཏུ་གཏོགས་པའི་སྐྱེ་རྒ་གཉིས་ཀྱིས་འགྲུབ་བྱེད་ཀྱི་རྒྱུ་ཡིན་པའི་ཕྱིར་ཏེ།
ཁྱོད་རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྐྱེ་རྒུའི་རྟེན་འབྲེལ་་་་
གཉིས་ཀྱི་རྒྱུ་ཡིན་པ་གང་ཞིག སྐྱེ་རྒའི་རྟེན་འབྲེལ་གཉིས་པོ་གྲུབ་འབྲས་ཡིན་
པའི་ཕྱིར། ཟེར་ན་མ་ཁྱབ། ཁོ་ན་རེ། དེ་ལ་ཁྱབ་པ་ཡོད་པར་ཐལ། རང་
དང་རྟེན་འབྲེལ་ཚར་གཅིག་ཏུ་གཏོགས་པའི་མ་རིག་པ་འདུ་བྱེད་རྣམ་ཤེས་ཀྱི་
རྟེན་འབྲེལ་གསུམ་གྱི་འབྲས་བུ་གང་ཞིག དེ་གསུམ་པོ་འཕེན་བྱེད་ཀྱི་རྒྱུ་ཡིན་
ན། རང་དང་རྟེན་འབྲེལ་ཚར་གཅིག་ཏུ་གཏོགས་པའི་དེ་གསུམ་གྱི་འཕངས་
འབྲས་ཡིན་པས་ཁྱབ་པའི་ཕྱིར། ཟེར་ན་མི་མཚུངས་སོ། ། དེ་བཞིན་དུ་སྲེད་
ལེན་སྲིད་པ་གསུམ་གྱི་རྟེན་འབྲེལ་ཆོས་ཅན། ཁྱོད་འགྲུབ་བྱེད་ཀྱི་རྒྱུ་མ་ཡིན་
པར་ཐལ། ཁྱོད་འཕེན་བྱེད་ཀྱི་རྒྱུ་ཡིན་པའི་ཕྱིར་ཏེ། ཁྱོད་རང་དང་རྟེན་
འབྲེལ་ཚར་གཅིག་ཏུ་གཏོགས་པའི་མིང་གཟུགས་ནས་ཚོར་བའི་བར་གྱི་རྟེན་
འབྲེལ་གྱི་འཕེན་བྱེད་ཀྱི་རྒྱུ་ཡིན་པའི་ཕྱིར་ཏེ། ཁྱོད་དེའི་རྒྱུ་ཡིན་པ་གང་
ཞིག དེ་རྣམས་འཕང་འབྲས་ཡིན་པའི་ཕྱིར། མ་ཁྱབ་ན། རྩ་ཁྱབ་འགྲིག་
ཟེར་ན་མི་མཚུངས་སོ། ། ༈ གཞན་ཡང་། ཤེས་བྱ་ཆོས་ཅན། མ་རིག་པ་
འདུ་བྱེད་རྣམ་ཤེས་ཀྱི་རྟེན་འབྲེལ་གསུམ་པོ་དེ་དང་སྐྱེ་རྒུའི་རྟེན་འབྲེལ་གཉིས་
པོ་འགྲུབ་བྱེད་ཀྱི་རྒྱུ་འབྲས་ཡིན་པར་ཐལ། དང་པོ་གསུམ་ཕྱི་མ་གཉིས་ཀྱི་
འགྲུབ་བྱེད་ཀྱི་རྒྱུ་ཡིན་པའི་ཕྱིར། རྟགས་ཁས། འདོད་ན། འགྲུབ་བྱེད་ཀྱི་
རྒྱུ་འབྲས་ལ་ཉེ་བའི་རྒྱུ་འབྲས་ཞེས་བཤད་པ་ལ་དགོས་པ་མེད་པར་ཐལ།
531

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འདོད་པ་གང་ཞིག དེ་གཉིས་ཀྱི་བར་དུ་ཚེ་རབས་བརྒྱ་སྟོང་ལ་སོགས་པས་
ཆོད་པ་སྲིད་པའི་ཕྱིར། ཁོ་ན་རེ། རྫུས་སྐྱེས་ཀྱི་མིང་གཟུགས་ཀྱི་རྟེན་འབྲེལ་
ཆོས་ཅན། ཁྱོད་རང་དང་རྟེན་འབྲེལ་ཚར་གཅིག་ཏུ་གཏོགས་པའི་མིང་
གཟུགས་ཀྱི་རྟེན་འབྲེལ་ལས་བྱུང་བར་ཐལ། ཁྱོད་སྐྱེ་མཆེད་དྲུག་གི་རྟེན་
འབྲེལ་ཡིན་པའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ། མདོ་ལས། །
མིང་དང་གཟུགས་ཀྱི་རྐྱེན་གྱིས་སྐྱེ་མཆེད་དྲུག་ཞེས་བྱ་ཡི་སྐྱེ་མཆེད་དྲུག་གི་་་་
རྐྱེན་གྱིས་མིང་དང་གཟུགས་ཞེས་མི་བྱའོ། །ཞེས་གསུངས་པའི་ཕྱིར། ཟེར་
ན་མ་ཁྱབ། རྩ་བར་འདོད་མི་ནུས་ཏེ། དེ་དང་དུས་མཉམ་ཡིན་པའི་ཕྱིར། །
ཁ་ཅིག མིང་གཟུགས་ཀྱི་རྟེན་འབྲེལ་ཡིན་པ་མེད་པར་ཐལ། མིང་གཟུགས་
ཅི་རིགས་པའི་རྟེན་འབྲེལ་གྱི་མཚན་ཉིད་ཅེས་སྨོས་པ་ལ་དགོས་པ་ཡོད་པའི་་་
ཕྱིར། ཟེར་ན་མ་ཁྱབ། བྱས་པ་ལ་ཁོ་ན་རེ། མིང་གཟུགས་ཅི་རིགས་པའི་
རྟེན་འབྲེལ་ཡིན་ན་མིང་གཟུགས་ཀྱི་རྟེན་འབྲེལ་ཡིན་དགོས་པར་ཐལ། མིང་
གཟུགས་ཀྱི་རྟེན་འབྲེལ་ཡིན་པ་ཡོད་པའི་ཕྱིར། རྟགས་ཁས། ཟེར་ན་མ་
ཁྱབ། འདོད་ན། གཟུགས་མེད་ཁམས་ན་མིང་གཟུགས་ཀྱི་རྟེན་འབྲེལ་ཡོད་
པར་ཐལ། དེ་ན་མིང་གཟུགས་ཅི་རིགས་པའི་རྟེན་འབྲེལ་ཡོད་པ་གང་ཞིག
མིང་གཟུགས་ཅི་རིགས་པའི་རྟེན་འབྲེལ་ཡིན་ན་མིང་གཟུགས་ཀྱི་རྟེན་འབྲེལ་་
ཡིན་དགོས་པའི་ཕྱིར། རྟགས་ཕྱི་མ་ཁས། དང་པོ་དེར་ཐལ། དེ་ན་མིང་གི་
རྟེན་འབྲེལ་ཡོད་པའི་ཕྱིར། ། གོང་དུ་འདོད་ན། དེ་ན་གཟུགས་ཀྱི་རྟེན་
འབྲེལ་ཡོད་པར་ཐལ། འདོད་པའི་ཕྱིར། ཡང་ཁོ་ན་རེ། སྐྱེ་མཆེད་དྲུག་གི་
582

རྟེན་འབྲེལ་མཐའ་དཔྱོད། དེ
རྟེན་འབྲེལ་ཡིན་པ་མེད་པར་ཐལ། སྐྱེ་མཆེད་དྲུག་ཅི་རིགས་པའི་རྟེན་འབྲེལ་
གྱི་མཚན་ཉིད་ཅེས་སྨོས་པ་ལ་དགོས་པ་ཡོད་པའི་ཕྱིར། རྟགས་ཁས། ཟེར་
ན་མ་ཁྱབ། བྱས་པ་ལ་ཁོ་ན་རེ། སྐྱེ་མཆེད་དྲུག་ཅི་རིགས་པའི་རྟེན་འབྲེལ་
ཡིན་ན་སྐྱེ་མཆེད་དྲུག་གི་རྟེན་འབྲེལ་ཡིན་དགོས་པར་ཐལ། སྐྱེ་མཆེད་དྲུག་
གི་རྟེན་འབྲེལ་ཡིན་པ་ཡོད་པའི་ཕྱིར། རྟགས་ཁས། ཟེར་ན་ཡང་མ་ཁྱབ། །
འདོད་ན། གཟུགས་མེད་ཁམས་ན་སྐྱེ་མཆེད་དྲུག་གི་རྟེན་འབྲེལ་ཡོད་པར་
ཐལ། དེ་ན་དེ་ཅི་རིགས་པའི་རྟེན་འབྲེལ་ཡོད་པ་གང་ཞིག འདོད་པའི་
ཕྱིར། དང་པོ་དེར་ཐལ། དེ་ན་ཡིད་ཀྱི་སྐྱེ་མཆེད་ཀྱི་རྟེན་འབྲེལ་ཡོད་པའི་
ཕྱིར། ཟེར་ན། རྩ་བའི་མ་ཁྱབ་མཚམས་གཉིས་ཀ་ལ་ཁྱབ་པ་མེད་དེ། །
མངལ་དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་གྱི་ཕུང་པོ་
ལྔ་པོ་དེ་མིང་གཟུགས་ཀྱི་རྟེན་འབྲེལ་དང་། མངལ་དུ་ཉིང་མཚམས་སྦྱར་
ནས་དབང་པོ་དྲུག་ཚང་བར་དོད་མ་ཐག་པའི་མིག་སོགས་དབང་པོ་དྲུག་པོ་་་
དེ་སྐྱེ་མཆེད་དྲུག་གི་རྟེན་འབྲེལ་ཡིན་པའི་ཕྱིར། བྱས་པ་ལ་ཁོ་ན་རེ། མངལ་
དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་རྣམ་སྨིན་གྱི་ཕུང་པོ་ལྔ་པོ་་་
དེ་ཆོས་ཅན། ཁྱོད་མིང་གི་རྟེན་འབྲེལ་ཡིན་པར་ཐལ། ཁྱོད་མིང་གཟུགས་
ཀྱི་རྟེན་འབྲེལ་ཡིན་པའི་ཕྱིར། རྟགས་ཁས། འདོད་ན། ཤེས་པ་ཡིན་པར་
ཐལ་ལོ། །ཟེར་ན། རྩ་བར་མ་ཁྱབ་སྟེ། མིང་གཟུགས་ཀྱི་ལྡོག་པ་ཡིན་ན་
མིང་གི་ལྡོག་པ་ཡིན་དགོས་པར་ཐལ། མིང་གཟུགས་ཀྱི་རྟེན་འབྲེལ་ཡིན་ན།
མིང་གི་རྟེན་འབྲེལ་ཡིན་དགོས་པའི་ཕྱིར། རྟགས་ཁས། ཡང་ཁོ་ན་རེ།
533

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
མངལ་དུ་ཉིང་མཚམས་སྦྱར་ནས་དབང་པོ་དྲུག་ཚང་བར་དོད་མ་ཐག་པའི་ས་
མིག་སོགས་དབང་པོ་དྲུག་པོ་ཆོས་ཅན། མིང་གི་རྟེན་འབྲེལ་ཡིན་པར་ཐལ།
སྐྱེ་མཆེད་དྲུག་གི་རྟེན་འབྲེལ་ཡིན་པའི་ཕྱིར། ཟེར་ན་མ་ཁྱབ་སྟེ། སྐྱེ་མཆེད་
དྲུག་གི་ལྡོག་པ་ཡིན་ན་མིང་གི་ལྡོག་པ་ཡིན་དགོས་པར་ཐལ། སྐྱེ་མཆེད་དྲུག་
གི་རྟེན་འབྲེལ་ལ་དེའི་ཕྱིར། རྟགས་ཁས། འདོད་ན་སླ ཡང་ཁ་ཅིག །
མིང་གཟུགས་ཀྱི་རྟེན་འབྲེལ་ལ་གནས་པའི་ཉན་ཐོས་དགྲ་བཅོམ་པ་ཡོད་ཟེར་་
མངལ་དུ་ཉིང་མཚམས་སྦྱར་མ་ཐག་པའི་གནས་སྐབས་ཀྱི་
བ་མི་འཐད་དེ། 
རྣམ་སྨིན་གྱི་ཕུང་པོ་ལ་གནས་པའི་ཉན་ཐོས་དགྲ་བཅོམ་པ་ཡོད་པར་ཐལ
དམ་བཅའ་འཐད་པའི་ཕྱིར། འདོད་ན། ལས་ཉོན་གྱི་དབང་གི་འཁོར་བར་
སྐྱེ་བ་ལེན་པའི་ཉན་ཐོས་དགྲ་བཅོམ་པ་ཡོད་པར་ཐལ། དེའི་དབང་གིས་
མའི་མངལ་ནས་སྐྱེས་པའི་དེ་ཡོད་པའི་ཕྱིར་ཏེ། མངལ་དུ་ཉིང་མཚམས་སྦྱར་
མ་ཐག་པའི་གནས་སྐབས་ཀྱི་རྣམ་སྨིན་གྱི་ཕུང་པོ་ལ་གནས་པའི་དེ་ཡོད་པའི་་་
ཕྱིར། རྟགས་ཁས། གཞན་ཡང་། སྐྱེ་བའི་རྟེན་འབྲེལ་ལ་གནས་པའི་ཉན་
ཐོས་དགྲ་བཅོམ་ཡོད་པར་ཐལ། མིང་གཟུགས་ཀྱི་རྟེན་འབྲེལ་ལ་གནས་པའི་
དེ་ཡོད་པའི་ཕྱིར། རྟགས་ཁས། འདོད་ན། སྐྱེ་སྲིད་ལ་གནས་པའི་དེ་ཡོད་
པར་ཐལ་ལོ། །འདོད་ན། སྲིད་པ་ལ་གནས་པའི་དེ་ཡོད་པར་ཐལ་ལོ། །
འདོད་ན་སླ། བྱས་པ་ལ་ཁོ་ན་རེ། མིང་གཟུགས་ཀྱི་རྟེན་འབྲེལ་ལ་གནས་
པའི་ཉན་ཐོས་དགྲ་བཅོམ་པ་ཡོད་པར་ཐལ། དེ་འདྲའི་ལྷག་བཅས་མྱང་
འདས་ལ་གནས་པའི་ཉན་ཐོས་དགྲ་བཅོམ་པ་ཡོད་པའི་ཕྱིར་ཏེ། ལྷག་བཅས་
534

སྟེ། རྟེན་འབྲེལ་མཐའ་དཔྱོད་
མྱང་འདས་ལ་གནས་པའི་ཉན་ཐོས་དགྲ་བཅོམ་པའི་རྒྱུད་ལ་མིང་གཟུགས་ཀྱི་་
རྟེན་འབྲེལ་ཡོད་པའི་ཕྱིར་ཏེ། དེའི་རྒྱུད་ལ་མིང་དང་གཟུགས་ནས་ཚོར་བའི་
བར་གྱི་རྟེན་འབྲེལ་གང་རུང་ཡོད་པའི་ཕྱིར་ཏེ། དེའི་རྒྱུད་ལ་འཕེན་བྱེད་ཀྱི་
ལས་ཀྱིས་འཕངས་འབྲས་ཡོད་པའི་ཕྱིར་ཏེ། དེའི་རྒྱུད་ལ་ལས་ཉོན་གྱི་
འཕངས་པའི་རྣམ་སྨིན་གྱི་ཕུང་པོ་ཡོད་པའི་ཕྱིར་ན་མ་ཁྱབ། མ་གྲུབ་ན། །
དེར་ཐལ། དེའི་རྒྱུད་ཀྱི་གཟུགས་ཕུང་དེ་རང་རྒྱུ་ལས་ཉོན་གྱི་དབང་གིས་
བྱུང་བའི་ཟག་བཅས་ཡིན་པའི་ཕྱིར་ཏེ། སྡུག་བསྔལ་བདེན་པ་ཡིན་པའི་ཕྱིར།
ཡང་ཁོ་ན་རེ། མིང་གཟུགས་ཀྱི་རྟེན་འབྲེལ་ལ་གནས་པའི་ལྷག་བཅས་མྱང་
འདས་ལ་གནས་པའི་ཉན་ཐོས་དགྲ་བཅོམ་པ་ཡོད་པར་ཐལ། རྒ་ཤིའི་རྟེན་
འབྲེལ་ལ་གནས་པའི་དེ་ཡོད་པའི་ཕྱིར་ཏེ། དེའི་རྒྱུད་ལ་རྒ་ཤིའི་རྟེན་འབྲེལ་
ཡོད་པའི་ཕྱིར་ཏེ། དེའི་རྒྱུད་ལ་རྣམ་སྨིན་གྱི་ཕུང་པོ་ན་ཚོད་གཞན་ནས་
གཞན་དུ་འགྱུར་བ་ཡང་ཡོད། སྲོག་གི་དབང་པོ་རང་དབང་མེད་པར་འགག་
པའི་ཆ་ཡང་ཡོད་པའི་ཕྱིར། ཟེར་ན་མ་ཁྱབ་བོ། །
སྲེད་པའི་རྟེན་འབྲེལ་བཤད་པ།
ད༌ ༈ བརྒྱད་པ་སྲེད་པའི་རྟེན་འབྲེལ་བཤད་པ་ལ། མཚན་ཉིད། དབྱེ་བ་
གཉིས། དང་པོ་ནི། རང་དང་རྟེན་འབྲེལ་ཚར་མི་གཅིག་པའི་ཚོར་བ་
གསུམ་པོ་གང་རུང་ལ་སྲེད་པའི་སྒོ་ནས་རང་དང་རྟེན་འབྲེལ་ཚར་གཅིག་ཏུ་་་
གཏོགས་པའི་འཕེན་བྱེད་ལས་ཀྱི་བག་ཆགས་དང་པོར་གསོས་འདེབས་པར་་་
བྱེད་པའི་འདོད་ཆགས་དེ། སྲེད་པའི་རྟེན་འབྲེལ་དུ་འཇོག སྤྱིར་སྲེད་པ་
535

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དང་འདོད་ཆགས་གཉིས་དོན་གཅིག སྲེད་པ་ལ་དབྱེ་ན། འདོད་སྲེད། །
འཇིག་སྲེད། སྲིད་སྲེད་དང་གསུམ་ལས། དང་པོ་ནི། བདེ་བ་དང་འཕྲད་
པར་འདོད་པའི་འདོད་ཆགས་ལྟ་བུ། གཉིས་པ་ནི། སྡུག་བསྔལ་དང་བྲལ་
འདོད་ཀྱི་འདོད་ཆགས་ལྟ་བུ། གསུམ་པ་ནི། རྣམ་སྨིན་གྱི་ཕུང་པོ་ལ་ཆགས་
པའི་འདོད་ཆགས་ལྟ་བུ་ལ་བྱེད། མངོན་པ་བ་ཁ་ཅིག་ འདོད་པའི་སས་
བསྡུས་ཀྱི་འདོད་ཆགས་ལ་འདོད་སྲེད། 7 ཁམས་གོང་མའི་སས་བསྡུས་ཀྱི་
འདོད་ཆགས་ལ་འཇིག་སྲེད། ཉེར་ལེན་གྱི་ཕུང་པོ་ལྔ་ལ་ཆགས་པའི་འདོད་
ཆགས་ལ་སྲིད་སྲེད་དུ་འདོད་དོ། ། ཁ1 11: ཚེ་རིང་བ་བོད་པ་
מקישיבויה מוביל למזון 
ན་པའི་རྟེན་འབྲེལ་བཤད་པ།
ད་ ལེ བ་ཀུན་ལ་ག་དུས་
1:|: ༈ དགུ་པ་ལེན་པའི་རྟེན་འབྲེལ་ནི། སྔར་གྱི་སྲེད་པའི་རྟེན་འབྲེལ་དེ་
ལྷག་པར་འཕེལ་ཏེ་འཕེན་བྱེད་ལས་ཀྱི་བག་ཆགས་གསོས་འདེབས་བ་ལ་ནུས་
པ་མཐུ་ཅན་དུ་གྱུར་པའི་འདོད་ཆགས་དེ་ལེན་པའི་རྟེན་འབྲེལ་དུ་འཇོག དེ་
ལ་དབྱེ་ན། དེ་ཡིན་པར་གྱུར་པའི་འདོད་པ་ཉེ་བར་ལེན་པ། ལྟ་བ་ཉེ་བར་
ལེན་པ། ཚུལ་ཁྲིམས་དང་བརྟུལ་ཞུགས་མཆོག་འཛིན་ཉེ་བར་ལེན་པ།
བདག་ཏུ་ལྟ་བ་ཉེ་བར་ལེན་པ་དང་བཞི། དང་པོ་ནི། འདོད་ཡོན་ལྔ་ལ་
ཆགས་པའི་འདོད་ཆགས་ལྟ་བུ། གཉིས་པ་ནི། ལྟ་ངན་དྲུག་ཅུ་རྩ་གཉིས་ལ་
ཆགས་པའི་འདོད་ཆགས་ལྟ་བུ། གསུམ་པ་ནི། ཟས་གཅོད་པ་དང་མེ་ལྔ་
བསྟེན་པ་དང་། བ་ལང་དང་ཁྱི་ཕག་སོགས་ཀྱི་ཀུན་སྤྱོད་ལ་ཆགས་པའི་
འདོད་ཆགས་ལྟ་བུ། བཞི་པ་ནི། གང་ཟག་གི་བདག་ཏུ་འཛིན་པ་དང་། །
536

རྟེན་འབྲེལ་མཐའ་དཔྱོད །
ངའོ་སྙམ་པའི་ང་རྒྱལ་ལ་ཆགས་པའི་འདོད་ཆགས་ལྟ་བུ་ལ་བྱེད། བྱེད་
ཀྱི་ས་ནས་སྲིད་པའི་རྟེན་འབྲེལ་བཤད་པ
1:|
༈ བཅུ་པ་སྲིད་པའི་རྟེན་འབྲེལ་ནི། སྔར་བཤད་པའི་སྲིད་ལེན་གཉིས་
ཀྱིས་འཕེན་བྱེད་ལས་ཀྱིས་བག་ཆགས་གསོས་བཏབ་སྟེ། ཡང་སྲིད་འགྲུབ་
པར་བྱེད་པའི་འགྲུབ་བྱེད་ཀྱི་ལས་དེ་སྲིད་པའི་རྟེན་འབྲེལ་དུ་འཇོག སྤྱིར་
སྲིད་པ་དང་འཁོར་བ་དོན་གཅིག སྲིད་པ་དེ་ལ་དབྱེ་ན། བར་སྲིད། སྐྱེ་
སྲིད། སྔོན་དུས་ཀྱི་སྲིད་པ། འཆི་སྲིད་དང་བཞི། དང་པོ་ནི། ཚེ་སྔ་མའི་
འཆི་སྲིད་དང་ཚེ་འདིའི་སྐྱེ་སྲིད་ཀྱི་བར་དུ་བྱུང་བའི་སྲིད་པ་ལ་བྱེད། གཉིས་
པ་ནི། མངལ་སྐྱེས་ཀྱི་དབང་དུ་བྱས་ན། མངལ་དུ་ཉིང་མཚམས་སྦྱར་མ་
ཐག་པའི་གནས་སྐབས་ཀྱི་རྣམ་སྨིན་གྱིས་ཕུང་པོ་ལྟ་བུ་ལ་བྱེད། གསུམ་པ་ནི།
སྐྱེ་སྲིད་གྲུབ་པའི་སྐད་ཅིག་གཉིས་པ་ནས་འཆི་སྲིད་མ་གྲུབ་པའི་བར་གྱི་སྲིད་
པ་ལྟ་བུ་ལ་བྱེད། སྤྱིར་སྔོན་དུས་ཀྱི་སྲིད་པ་དང་སྐྱེ་སྲིད་གཉིས་མི་འགལ་ཏེ།
གཟུགས་སུ་ཉེ་བར་འགྲོ་བའི་ཕྱིར་མི་འོང་སྐྱེ་འདའ་བ་ལ་གསུམ་གསུངས་པའི་
འདུ་བྱེད་དང་བཅས་ཏེ་འདའ་བ་དེ་གཟུགས་ཀྱི་སྔོན་དུས་ཀྱི་སྲིད་པའི་རྟེན་་་་
ལ་མྱང་འདས་མངོན་དུ་བྱེད་པའི་ཕྱིར། སྤྱིར་སྔོན་དུས་ཀྱི་སྲིད་པ་དང་སྐྱེ་བ་
གཉིས་མི་འགལ་ཡང་། སྲིད་པ་ལ་བཞིར་ཕྱེ་བའི་དེ་གཉིས་འགལ་ཏེ། སྤྱིར་
ཉོན་མོངས་དང་ཉེ་ཉོན་གཉིས་མི་འགལ་ཀྱང་ཉེ་ཉོན་དང་ཉོན་མོངས་གཉིས་་
སུ་ཕྱེ་བའི་ཉེ་ཉོན་དང་ཉོན་མོངས་གཉིས་འགལ་བ་བཞིན་ནོ། །དེས་ན་མིའི་
སྔོན་དུས་ཀྱི་སྲིད་པ་ལ་གནས་པའི་གང་ཟག་དེ་ལ་དུ་མ་ཡོད་དེ། སྨན་ལ་
537

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བརྟེན་ནས་བྱུང་བ་དང་། ལྷ་རྣམས་ཀྱི་མཐུ་ལ་བརྟེན་ནས་བྱུང་བ་དང་། །
འཁྲིག་པའི་བསམ་པ་ལ་བརྟེན་ནས་བྱུང་བ་དང་། ཁྲག་ལ་བརྟེན་ནས་བྱུང་
བ་དང་བཞི། དང་པོ་ནི། ༈ རྒྱལ་པོ་སྡོང་སྡུམ་ལྟ་བུ། གཉིས་པ་ནི། རྒྱལ་
པོ་སྲིད་སྒྲུབ་ལྟ་བུ། གསུམ་པ་ནི། ཤར་ཕྱོགས་མངོན་པར་དགའ་བའི་ཞིང་
ཁམས་ཀྱི་མི་ལྟ་བུ། བཞི་པ་ནི། འཛམ་བུ་གླིང་པའི་མི་ཕལ་ཆེར་ལྟ་བུ་ཡིན་
ནོ། ། 02 1:|: : ་ ་ ་བ འི་
དེ་ལ་ སྐྱོ་སྐྱེ་བའི་རྟེན་འབྲེལ་བཤད་པ། བར་བ་ལས་འོད་
» ༈ བཅུ་གཅིག་པ་སྐྱེ་བའི་རྟེན་འབྲེལ་ནི། སྔར་བཤད་པའི་སྲིད་པའི་
རྟེན་འབྲེལ་དེའི་མཐུས་སྐྱེ་སྲིད་དུ་ཉིང་མཚམས་སྦྱར་མ་ཐག་པའི་གནས་་་་་་་
སྐབས་ཀྱི་རྣམ་སྨིན་གྱི་ཕུང་པོ་དེ། སྐྱེ་བའི་རྟེན་འབྲེལ་དུ་འཇོག དེ་ལ་དབྱེ་
ན། མངལ་སྐྱེས་སོགས་བཞི་ཡོད་དེ། མཛོད་ལས། དེར་ནི་སྒོ་ང་ལས་སྐྱེས་
སོགས། །སེམས་ཅན་སྐྱེ་གནས་བཞི་དག་ཏུ། །མི་དང་དུད་འགྲོ་རྣམ་པ་བཞི།
དམྱལ་བ་རྣམས་དང་ལྷ་རྣམས་དང་། །སྲིད་པ་བར་མ་བརྫུས་ཏེ་སྐྱེ། ། ཡི་
དྭགས་མངལ་ནས་སྐྱེས་བའང་ཡིན། །ཅེས་གསུངས་པའི་ཕྱིར། མི་ལ་བསྡུས་
སྐྱེས་ཡོད་དེ། བསྐལ་པ་དང་པོའི་མི་རྣམས་དེ་ཡིན་པའི་ཕྱིར། མི་ལ་དྲོད་
གཤེར་སྐྱེས་ཡོད་དེ། རྒྱལ་པོ་སྤྱི་བོ་སྐྱེས་དེ་ཡིན་པའི་ཕྱིར། མི་ལ་སྒོང་སྐྱེས་
ཡོད་དེ། གྲུ་ཆག་པའི་ཚོང་པ་ཁྲུང་ཁྱུང་མོ་དང་འགྲོགས་པས་སྒོ་ང་གཉིས་
བྱུང་བ་ཁྱེའུ་གཉིས་སུ་གྱུར་པ་ཕྱིས་གནས་བརྟན་གྲགས་དང་ཉེ་བའི་གྲགས་སུ་
གྱུར་པ་འདུལ་བ་ལུང་ལས་བཤད་པའི་ཕྱིར། དུད་འགྲོ་ལ་སྐྱེ་གནས་བཞི་ག་
538

པ་རྟེན་འབྲེལ་མཐའ་དཔྱོད།
ཡོད་དེ། སྐྱེ་གནས་བཞི་དང་ལྡན་པའི་མཁའ་ལྡིང་གིས་སྐྱེ་གནས་བཞི་དང་
ལྡན་པའི་ཀླུ་ཟ་བར་མདོ་ལས་བཤད་པའི་ཕྱིར། ། ཡི་དྭགས་ལ་མངལ་སྐྱེས་
ཡོད་དེ། ཡི་དྭགས་མོ་ཞིག་གིས་འཕགས་པ་འཇིག་རྟེན་དབང་ཕྱུག་གི་དྲུང་
དུ། འཕགས་པ། བདག་ལ་མཚན་མོ་བུ་ལྔ་དང་། །དེ་བཞིན་ཉིན་མོ་བུ་ལྔ་
རྣམས། །སྐྱེས་ནས་ཟ་བར་འགྱུར་མོད་ཀྱི། །འོན་ཀྱང་བདག་ལ་ཚིམ་པ་མེད།།
ཅེས་བཤད་པ་གང་ཞིག་བརྫུས་སྐྱེས་ལ་རོ་ཟ་རྒྱུ་མེད་པའི་ཕྱིར། བྱས་པ་ལ་ཁོ་
ན་རེ། ལྷ་ལ་བརྫུས་སྐྱེས་ཀྱི་མ་ཁྱབ་པར་ཐལ། བརྫུས་སྐྱེས་ལ་སྐྱེས་པའི་ཚེ་
དབང་པོ་ལྔ་དང་། ཡན་ལག་དང་ཉིང་ལག་ལ་སོགས་པ་ཅིག་ཅར་དུ་འབྱུང་།
འཆི་བའི་ཚེ་ན་ཡང་དེ་རྣམས་ཅིག་ཅར་དུ་འགག་པར་འགྱུར་བར་བཤད་པ་་་
གང་ཞིག གཟུགས་མེད་ཁམས་པའི་ལྷ་ལ་དེ་རྣམས་མེད་པའི་ཕྱིར། ཟེར་ན་
སྐྱོན་མེད་དེ། དེ་ལྟར་བཤད་པ་འདོད་གཟུགས་ཀྱི་བརྫུས་སྐྱེས་གཙོ་ཆེ་བ་ལ་
དགོངས་པའི་ཕྱིར། ཁ་ཅིག གཟུགས་ཁམས་པའི་བར་སྲིད་ཀྱི་གང་ཟག་དེ་
གཟུགས་ཁམས་པའི་ལྷ་ཡིན་ནོ། །ཞེ་ན་མི་འཐད་པར་ཐལ། བར་སྲིད་ཀྱི་
གང་ཟག་འགྲོ་བ་རིགས་དྲུག་པོ་གང་གིས་ཀྱང་མ་བསྡུས་པའི་ཕྱིར་ཏེ། །
མཛོད་འགྲེལ་ལས། སྐྱེ་གནས་བཞིས་ནི་འགྲོ་བ་ལྔ་བསྡུས་ཀྱི། འགྲོ་བ་ལྔས་
ནི་སྐྱེ་གནས་བཞི་མ་བསྡུས་ཏེ། གང་ཞིག་མ་བསྡུས་ཞེ་ན། སྲིད་པ་བར་མའོ།།
ཞེས་གསུངས་པའི་ཕྱིར། རང་ལུགས་ནི། དེ་གཟུགས་ཁམས་པའི་ལྷ་མིན་
ཀྱང་གཟུགས་ཁམས་པའི་གང་ཟག་ཡིན་ཏེ། གཟུགས་ཁམས་ཀྱི་བར་དོ་དེ་
གཟུགས་ཁམས་ཡིན་པའི་ཕྱིར་ཏེ། གཟུགས་ཁམས་ཀྱི་བར་དོའི་རྟེན་ལ་མྱང་
539

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འདས་མངོན་དུ་བྱས་པའི་གང་ཟག་ཡིན་ན། གཟུགས་ཁམས་ཀྱི་རྟེན་ལ་མྱང་
འདས་མངོན་དུ་བྱས་པའི་གང་ཟག་ཡིན་དགོས་པའི་ཕྱིར། དབྱེ་བ །
པའི་ པོ་
རྒ་ཤིའི་རྟེན་འབྲེལ་བཤད་པ།
༈ བཅུ་གཉིས་པ་རྒ་ཤིའི་རྟེན་འབྲེལ་བཤད་པ་ནི། སྐྱེ་སྲིད་གྲུབ་པའི་
སྐད་ཅིག་གཉིས་པ་ནས་བཟུང་སྟེ། འཆི་སྲིད་མ་གྲུབ་ཀྱི་བར་གྱི་རྣམ་སྨིན་གྱི་
ཕུང་པོ་ན་ཚོད་གཞན་ནས་གཞན་དུ་འགྱུར་པའི་ཆ་ལ། རྒས་པའི་རྟེན་
འབྲེལ་དུ་འཇོག རྣམ་སྨིན་གྱི་ཕུང་པོ་རིགས་མཐུན་འདོར་བའི་ཆ་ལ་ཤི་བའི་
རྟེན་འབྲེལ་དུ་འཇོག དེས་ན་རྒ་ཤི་གཉིས་ཡན་ལག་གཅིག་ཏུ་འདྲེན་པའི་རྒྱུ་
མཚན་ཡོད་དེ། དེ་གཉིས་ལ་གོ་རིམ་ངེས་པ་མེད་པའི་དོན་གྱིས་དེ་ལྟར་
བགྲངས་པའི་ཕྱིར། དེས་ན་མ་རྒས་པར་འཆི་བ་ཡོད་པར་གསུངས་པ་ནི།
འཇིག་རྟེན་ན་གྲགས་པ་ལྟར་གྱི་སྐྲ་དཀར་བ་དང་གཉེར་མ་མང་བ་སོགས་ཀྱི་་
རྒས་པ་མེད་པར་འཆི་བ་ཡོད་པ་ལ་དགོངས་ནས་དེ་ལྟར་གསུངས་པ་ཡིན་གྱི།
སྤྱིར་མ་རྒས་པར་འཆི་བ་མེད་དེ། རྒས་པའི་རྟེན་འབྲེལ་དེ་སྐྱེ་སྲིད་གྲུབ་པའི་
སྐད་ཅིག་གཉིས་པ་ནས་འབྱུང་བའི་ཕྱིར། མྱ་ངན་དང་། སྨྲེ་སྔགས་འདོན་
པ་དང་། སྡུག་བསྔལ་བ་སོགས་རྟེན་འབྲེལ་ཡན་ལག་བཅུ་གཉིས་ཀྱི་ཡན་
ལག་ཏུ་མི་འདྲེན་པའི་རྒྱུ་མཚན་ཡོད་དེ། ལས་ཉོན་གྱི་དབང་གིས་འཁོར་
བར་སྐྱེ་བ་ལེན་པ་ཐམས་ཅད་ལ། དེ་རྣམས་འབྱུང་བའི་ངེས་པ་མེད་པའི་རྒྱུ་
མཚན་གྱིས་དེ་ལྟར་མ་བགྲངས་པའི་ཕྱིར། དེ་ཐམས་ཅད་ལ་དེ་རྣམས་འབྱུང་
བའི་ངེས་པ་མེད་དེ། ཚུལ་ཁྲིམས་དང་ལྡན་པའི་དགེ་སློང་ཁ་ཅིག ཡིད་
540

རྟེན་འབྲེལ་མཐའ་དཔྱོད་
བདེ་བཞིན་དུ་འཆི་བ་ཡོད་པའི་ཕྱིར། དེ་རྣམས་རྟེན་འབྲེལ་གྱི་ཡན་ལག་ཏུ་
མི་འདྲེན་ཀྱང་། དེ་ལྟར་གསུངས་པ་ལ་དགོས་པ་ཡོད་དེ། གདུལ་བྱ་རྣམས་
འཁོར་བ་ལ་སྐྱོ་བ་སྐྱེ་བར་བྱ་བའི་ཆེད་ཡིན་པའི་ཕྱིར། དེ་ལྟར་ན་སྡུག་བསྔལ་
གྱི་ཕུང་པོ་ཆེན་པོ་འབའ་ཞིག་པ་འདི་འབྱུང་བར་འགྱུར་རོ། །ཞེས་གསུངས་
པ་ལ་དགོས་པ་ཡོད་དེ། ཉེར་ལེན་གྱི་ཕུང་པོ་ཙམ་ཞིག་ཡོད་ཀྱི། དེ་ལས་དོན་
གཞན་པའི་གང་ཟག་མེད་དོ། །ཞེས་ཤེས་པར་བྱ་བའི་ཆེད་ཡིན་པའི་ཕྱིར།
ཁ་ཅིག འདོད་གཟུགས་ན་མ་རྒས་པར་འཆི་བ་མེད་ཀྱང་། གཟུགས་མེད་
ཁམས་ན་དེ་ཡོད་དེ། དེ་ན་རྒས་པའི་རྟེན་འབྲེལ་མེད་པའི་ཕྱིར་ཏེ། དེ་ན་
འདུ་བྱེད་རྙིང་པ་དང་དེ་དང་བཅས་པ་མེད་པའི་ཕྱིར། ཟེར་ན་སྐྱོན་མེད་དེ།
དེ་ན་འདུ་བྱེད་རྙིང་པ་དང་དེ་དང་བཅས་པའི་རྒས་པ་མེད་ཀྱང་། དེ་ན་
རྣམ་སྨིན་གྱི་ཕུང་པོ་གནས་སྐབས་གཞན་ནས་གཞན་དུ་འགྱུར་བ་ཡོད་པས་དེ་
ལ་རྒས་པའི་རྟེན་འབྲེལ་དུ་བཞག་པས་ཆོག་པའི་ཕྱིར་ཏེ། དེ་སྐད་དུ་གསེར་
འཕྲེང་ལས། འདོད་གཟུགས་ན་ནི་ཡན་ལག་བཅུ་གཉིས་ཚང་བར་ཡོད་དེ།
གཟུགས་ན་འདུ་བྱེད་རྙིང་པ་དང་དེ་དང་བཅས་པའི་འགྱུར་བ་ཡོད་ཅིང་་་་་་
གཞན་ཡང་ཡོད་པས་སོ། ། གཟུགས་མེད་ན་ཡན་ལག་བཞི་པའི་ཕྱེད་དང་ལྔ་
པའི་སྐྱེ་མཆེད་ལྔ་མེད་ལ་གཞན་ཡོད་དུ་རུང་ངོ་། །ཞེས་གསུངས་པའི་ཕྱིར།
གསུམ་པ་བསྡུ་བ་བཤད་པ།
༈ གསུམ་པ་བསྡུ་བ་བཤད་པ་ལ། ཡན་ལག་བཞིར་བསྡུ་བ། ཉོན་
མོངས་གསུམ་དུ་བསྡུ་བ། སྡུག་ཀུན་གཉིས་སུ་བསྡུ་བ། རྒྱུ་འབྲས་ཚར་
541

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཉིས་སུ་བསྡུ་བ་དང་བཞི། དང་པོ་ནི། རྟེན་འབྲེལ་ཡན་ལག་བཅུ་གཉིས་
པོ་དེ་ཡན་ལག་བཞིར་འདུ་བ་ཡིན་ཏེ། འཕེན་བྱེད་ཀྱི་ཡན་ལག འཕངས་
པའི་ཡན་ལག འགྲུབ་བྱེད་ཀྱི་ཡན་ལག གྲུབ་པའི་ཡན་ལག་དང་བཞིར་
འདུ་བ་ཡིན་པའི་ཕྱིར། དེ་ཡང་ཡིན་ཏེ། མ་རིག་པ། འདུ་བྱེད། རྣམ་ཤེས་
ཀྱི་རྟེན་འབྲེལ་གསུམ། འཕེན་བྱེད་ཀྱི་ཡན་ལག མིང་གཟུགས་ནས་ཚོར་
བའི་བར་གྱི་རྟེན་འབྲེལ་རྣམས་འཕངས་པའི་ཡན་ལག་སྲེད་ལེན་སྲིད་པ་
གསུམ་གྱི་རྟེན་འབྲེལ་རྣམས་འགྲུབ་བྱེད་ཀྱི་ཡན་ལག སྐྱེ་བ་དང་རྒ་ཤིའི་རྟེན་
འབྲེལ་གཉིས་གྲུབ་པའི་ཡན་ལག་ཡིན་པའི་ཕྱིར། དེ་ལྟར་ཡང་ཀུན་བཏུས་
ལས། ཡན་ལག་མདོར་བསྡུ་བ་ཇི་ལྟ་བུ་ཞེ་ན། འཕེན་པའི་ཡན་ལག་དང་།
འཕངས་པའི་ཡན་ལག་དང་། མངོན་པར་འགྲུབ་པར་བྱེད་པའི་ཡན་ལག་
དང་། མངོན་པར་གྲུབ་པའི་ཡན་ལག་གོ། །འཕེན་པའི་ཡན་ལག་གང་ཞེ་ན་
མ་རིག་པ་དང་། འདུ་བྱེད་དང་། རྣམ་པར་ཤེས་པའོ། །འཕངས་པའི་ཡན་
ལག་གང་ཞེ་ན། མིང་དང་གཟུགས་དང་སྐྱེ་མཆེད་དྲུག་དང་། རེག་པ་དང་།
ཚོར་བའོ། །མངོན་པར་འགྲུབ་པར་བྱེད་པའི་ཡན་ལག་གང་ཞེ་ན། སྲེད་པ་
དང་། ལེན་པ་དང་། སྲིད་པའོ། །མངོན་པར་འགྲུབ་པའི་ཡན་ལག་གང་ཞེ་
ན། སྐྱེ་བ་དང་། རྒ་ཤིའོ། །ཞེས་གསུངས་པའི་ཕྱིར། གཉིས་པ་ནི། ཡན་
ལག་བཅུ་གཉིས་པོ་དེ་ཉོན་མོངས་གསུམ་དུ་འདུ་བ་ཡིན་ཏེ། མ་རིག་པའི་
རྟེན་འབྲེལ་དང་། སྲེད་པའི་རྟེན་འབྲེལ། ལེན་པའི་རྟེན་འབྲེལ་གསུམ་ཉོན་
མོངས་པའི་ཀུན་ནས་ཉོན་མོངས་པར་འདུ། འདུ་བྱེད་ཀྱི་རྟེན་འབྲེལ་དང་།
542

རྟེན་འབྲེལ་མཐའ་དཔྱོད་
སྲིད་པའི་རྟེན་འབྲེལ་གཉིས་ལས་ཀྱི་ཀུན་ནས་ཉོན་མོངས་པར་འདུ། རྣམ་
ཤེས་ཀྱི་རྟེན་འབྲེལ་སོགས་བདུན་ནི་སྐྱེ་བའི་ཀུན་ནས་ཉོན་མོངས་པར་འདུ་་་
བའི་ཕྱིར་སྐྱེ་བའི་ཀུན་ནས་ཉོན་མོངས་པ། སྡུག་བསྔལ་གྱི་ཀུན་ནས་ཉོན་
མོངས་པ་འཆི་བའི་ཀུན་ནས་ཉོན་མོངས་པ་རྣམས་དོན་གཅིག་པའི་ཕྱིར། དེ་
སྐད་དུ་ཡང་། དབུ་མ་རྟེན་འབྲེལ་སྙིང་པོ་ལས། དང་པོ་བརྒྱད་པ་དགུ་ཉོན་
མོངས། །གཉིས་པ་བཅུ་པ་ལས་ཡིན་ཏེ། །ལྷག་མ་བདུན་ནི་སྡུག་བསྔལ་ཡིན།།
ཞེས་པ་དང། མཛོད་ལས། ཉོན་མོངས་གསུམ་མོ་ལས་གཉིས་སོ། །བཞི་
བདུན་དེ་བཞིན་འབྲས་བུ་ཡིན། །ཞེས་གསུངས་པའི་ཕྱིར། ཁ་ཅིག ཀུན་
བཏུས་ལས་མ་རིག་པ་གང་ཡིན་པ་དང་། སྲེད་པ་གང་ཡིན་པ་དང་། ལེན་
པ་གང་ཡིན་པ་འདི་ནི་ཉོན་མོངས་པའི་ཀུན་ནས་ཉོན་མོངས་པར་བསྡུའོ། །
འདུ་བྱེད་གང་ཡིན་པ་དང་། རྣམ་པར་ཤེས་པ་གང་ཡིན་པ་དང་། སྲིད་པ་
གང་ཡིན་པ་འདི་ནི་ལས་ཀྱི་ཀུན་ནས་ཉོན་མོངས་པར་བསྡུའོ། །ལྷག་མ་
རྣམས་ནི་འཆི་བའི་ཀུན་ནས་ཉོན་མོངས་པར་བསྡུའོ། ། །ཞེས་རྣམ་ཤེས་ཀྱི་
རྟེན་འབྲེལ་ལས་ཀྱི་རྟེན་འབྲེལ་དུ་བཤད་པ་དང་འགལ་ལོ་ཞེ་ན་སྐྱོན་མེད་དེ།
རྒྱུ་དུས་ཀྱི་རྣམ་ཤེས་ཀྱི་རྟེན་འབྲེལ་དེ་ལས་ཀྱི་བག་ཆགས་བསྒོ་བའི་གཞི་ཡིན་་་་
པས་དེ་ལ་ལས་ཀྱི་སྒྲས་བཏགས་ནས་བཤད་པའི་ཕྱིར། དེ་ལས་མ་ཡིན་ཏེ།
གཙོ་བོ་སེམས་ཡིན་པའི་ཕྱིར། གསུམ་པ་ནི། རྟེན་འབྲེལ་ཡན་ལག་བཅུ་
གཉིས་པོ་དེ་སྡུག་ཀུན་གཉིས་སུ་འདུ་བ་ཡིན་ཏེ། མ་རིག་པ། འདུ་བྱེད།
སྲེད་པ། ལེན་པ། སྲིད་པ་རྣམས་ཀུན་འབྱུང་བདེན་པ་དང་གཞན་རྣམས་
543

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སྡུག་བསྔལ་བདེན་པ་ཡིན་པའི་ཕྱིར་རོ། །བཞི་པ་རྒྱུ་འབྲས་ཚར་གཉིས་སུ་
བསྡུ་བ་ནི། རྟེན་འབྲེལ་ཡན་ལག་བཅུ་གཉིས་པོ་དེ་རྒྱུ་འབྲས་ཚར་གཉིས་སུ་
འདུ་བ་ཡིན་ཏེ། འཕེན་བྱེད་ཀྱི་རྒྱུ་འབྲས་དང་། འགྲུབ་བྱེད་ཀྱི་རྒྱུ་འབྲས་
ཚར་གཉིས་སུ་འདུ་བའི་ཕྱིར། དེ་ཡང་ཡིན་ཏེ། མ་རིག་པའི་རྟེན་འབྲེལ་
ནས་ཚོར་བའི་རྟེན་འབྲེལ་གྱི་བར་འཕེན་བྱེད་ཀྱི་རྒྱུ་འབྲས་དང་། སྲེད་པའི་
རྟེན་འབྲེལ་ནས་རྒ་ཤིའི་རྟེན་འབྲེལ་གྱི་བར་འགྲུབ་བྱེད་ཀྱི་རྒྱུ་འབྲས་ཡིན་པའི་
ཕྱིར་རོ། །གསུམ་པ་གོ་རིམ་ངེས་པའི་ཚུལ་ནི། རྟེན་འབྲེལ་ཚར་གཅིག་གིས་
བསྡུས་པའི་ཡན་ལག་བཅུ་གཉིས་པོ་དེ་གོ་རིམ་ངེས་པའི་ཚུལ་ཡོད་དེ། དང་
པོར་མ་རིག་པའི་རྟེན་འབྲེལ་དེ་འབྱུང་། དེའི་རྗེས་སུ་འདུ་བྱེད་ཀྱི་རྟེན་
འབྲེལ་དེ་འབྱུང་། དེའི་རྗེས་སུ་རྣམ་ཤེས་ཀྱི་རྟེན་འབྲེལ། དེའི་རྗེས་སུ་སྲེད་
པའི་རྟེན་འབྲེལ། དེའི་རྗེས་སུ་ལེན་པའི་རྟེན་འབྲེལ། དེའི་རྗེས་སུ་སྲིད་
པའི་རྟེན་འབྲེལ། དེའི་རྗེས་སུ་མིང་གི་རྟེན་འབྲེལ། དེའི་རྗེས་སུ་སྐྱེ་མཆེད་
དྲུག་གི་རྟེན་འབྲེལ། དེའི་རྗེས་སུ་རེག་པའི་རྟེན་འབྲེལ། དེའི་རྗེས་སུ་ཚོར་
བའི་རྟེན་འབྲེལ་དེ་འབྱུང་། སྐྱེ་བའི་རྟེན་འབྲེལ་དེ་མིང་གཟུགས་ཀྱི་རྟེན་
འབྲེལ་གྲུབ་པ་དང་དུས་མཉམ་དུ་འབྱུང་ཞིང་། རྒ་ཤིའི་རྟེན་འབྲེལ་ཏེ་མིང་
གཟུགས་ཀྱི་རྟེན་འབྲེལ་གྲུབ་པའི་སྐད་ཅིག་གཉིས་པ་ནས་འབྱུང་བའི་ཕྱིར། །
དེ་ཡང་ཡིན་ཏེ། མ་རིག་པས་ཀུན་ནས་བསླང་སྟེ། འཕེན་བྱེད་ཀྱི་ལས་
བསགས་ལས་ཀྱི་བག་ཆགས་རྣམ་ཤེས་ཀྱི་སྟེང་དུ་བཞག་པ་ལས་བག་ཆགས་་་་
ཅན་གྱི་རྣམ་ཤེས་ཀྱི་རྟེན་འབྲེལ་དེ་འབྱུང་། འཕེན་བྱེད་ལས་ཀྱི་བག་ཆགས་
544

རྟེན་འབྲེལ་མཐའ་དཔྱོད།
སྲེད་པས་དང་པོར་གསོས་འདེབས་པར་བྱེད་པས་དེའི་རྗེས་སུ་སྲེད་པའི་རྟེན་་
འབྲེལ་དེ་འབྱུང་། སྲེད་པའི་རྟེན་འབྲེལ་དེ་ལྷག་པར་འཕེལ་བ་ལས་ལེན་
པའི་རྟེན་འབྲེལ་དེ་འབྱུང་། སྲེད་ལེན་གཉིས་ཀྱིས་འཕེན་བྱེད་ཀྱི་ལས་ཀྱི་
བག་ཆགས་གསོས་བཏབ་སྟེ་ཡང་སྲིད་འགྲུབ་བྱེད་ཀྱི་ལས་ནུས་པ་མཐུ་ཅན་གྱི་
སྲིད་པའི་རྟེན་འབྲེལ་དེ་འབྱུང་། དེའི་སྐྱེ་བ་ཕྱི་མ་ལ་འབྲས་བུ་དྲུག་པོ་དེ་
འབྱུང་བའི་ཕྱིར་རོ། །འོ་ན། མདོ་ལས། ཚོར་བའི་རྐྱེན་གྱིས་སྲེད་པ་ཞེས་
བཤད་པ་མི་འཐད་པར་ཐལ། རྟེན་འབྲེལ་ཚར་གཅིག་པའི་ཚོར་བ་ལས་རྟེན་
འབྲེལ་ཚར་གཅིག་པའི་སྲེད་པ་མི་འབྱུང་བའི་ཕྱིར་ཟེར་ན། འདིའི་ལན་ལ་
ཁ་ཅིག རྟེན་འབྲེལ་ཚར་གཅིག་གི་ཀུན་གཞིའི་རྣམ་ཤེས་ཀྱི་སྟེང་གི་ཚོར་བའི་
ས་བོན་ལས་རྟེན་འབྲེལ་ཚར་གཅིག་གི་སྲེད་པ་འབྱུང་བ་དེའི་དོན་ཡིན།
ཞེས་ཟེར། རང་ལུགས་ནི། རྟེན་འབྲེལ་ཚར་གཞན་གྱི་ཚོར་བ་ལས། དེ་
དང་ཚར་མི་གཅིག་པའི་སྲེད་པ་འབྱུང་བ་ལ་དགོངས་ནས་དེ་ལྟར་གསུངས་་་་
པའི་ཕྱིར། དེ་སྐད་དུ་ཡང་ལམ་རིམ་ལས། དེས་ན་འགྲུབ་བྱེད་ཀྱི་སྲེད་པ་
དང་དེ་བསྐྱེད་པའི་ཚོར་བ་གཉིས་ནི། རྟེན་འབྲེལ་ཚར་མི་གཅིག་པས་སྲེད་
པ་བསྐྱེད་པའི་ཚོར་བ་ནི་རྟེན་འབྲེལ་ཚར་གཞན་ཞིག་གི་འབྲས་བུའི་སྐབས་་་་
ཡིན་ནོ། །ཞེས་གསུངས་སོ། །
བཞི་པ་ཡན་ལག་བཅུ་གཉིས་གྲངས་ངེས་པའི་ཚུལ་བཤད་པ།
བཞི་པ་གྲངས་ངེས་པའི་ཚུལ་ལ། ཀུན་ནས་ཉོན་མོངས་ཕྱོགས་ཀྱི་རྟེན་
འབྲེལ་དེ་ལ་ཡན་ལག་བཅུ་གཉིས་སུ་གྲངས་ངེས་འཇོག་པའི་རྒྱུ་མཚན་ཡོད་དེ།
545

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སེམས་ཅན་རྣམས་ལས་ཉོན་གྱི་དབང་གིས་འཁོར་བར་སྐྱེ་བ་ལེན་པ་ལ། །
འཕེན་བྱེད་ཀྱི་རྒྱུ། འཕངས་པའི་འབྲས་བུ། འགྲུབ་བྱེད་ཀྱི་རྒྱུ། གྲུབ་པའི་
འབྲས་བུ་དང་བཞིར་ངེས་ཤིང་། འཕེན་བྱེད་ཀྱི་རྒྱུའི་དབང་དུ་བྱས་ནས་མ་
རིག་པ་འདུ་བྱེད་རྣམ་ཤེས་ཀྱི་རྟེན་འབྲེལ་གསུམ་བཞག འཕངས་པའི་
འབྲས་བུའི་དབང་དུ་བྱས་ནས་མིང་གཟུགས་ནས་ཚོར་བའི་རྟེན་འབྲེལ་གྱི་་་་
བར་བཞག འགྲུབ་བྱེད་ཀྱི་རྒྱུའི་དབང་དུ་བྱས་ནས་སྲེད་ལེན་སྲིད་པ་གསུམ་
གྱི་རྟེན་འབྲེལ་དེ་བཞག་གྲུབ་པའི་འབྲས་བུའི་དབང་དུ་བྱས་ནས་སྐྱེ་རྒ་
གཉིས་བཞག་པའི་ཕྱིར། འཕེན་བྱེད་ཀྱི་རྒྱུའི་དབང་དུ་བྱས་ནས་དེ་གསུམ་དུ་
འཇོག་པའི་རྒྱུ་མཚན་ཡོད་དེ། འཕེན་བྱེད་ཀྱི་ལས་དངོས་ཀྱི་དབང་དུ་བྱས་
ནས་འདུ་བྱེད་ཀྱི་རྟེན་འབྲེལ་དེ་བཞག ལས་དེའི་ཀུན་སློང་གི་དབང་དུ་བྱས་
ནས་མ་རིག་པའི་རྟེན་འབྲེལ་དེ་བཞག་ལས་དེའི་བག་ཆགས་བསྒོ་བའི་
གཞིའི་དབང་དུ་བྱས་ནས་རྣམ་ཤེས་ཀྱི་རྟེན་འབྲེལ་དེ་བཞག་པའི་ཕྱིར།
འཕངས་པའི་འབྲས་བུ་དེ་ལ་བཞིར་འཇོག་པའི་རྒྱུ་མཚན་ཡོད་དེ། འཕེན་པ་
ལ་ལུས་འཕེན་པ་དང་ལོངས་སྤྱོད་འཕེན་པ་གཉིས་སུ་ངེས་ཤིང་། ལུས་དང་
པོར་འཕེན་པར་བྱེད་པའི་དབང་དུ་བྱས་ནས་མིང་གཟུགས་ཀྱི་རྟེན་འབྲེལ་དེ་་
བཞག ལུས་རྫོགས་པར་འཕེན་པར་བྱེད་པའི་དབང་དུ་བྱས་ནས་སྐྱེ་མཆེད་
དྲུག་གི་རྟེན་འབྲེལ་དེ་བཞག ལོངས་སྤྱོད་ལ་ལོངས་སྤྱོད་ཀྱི་རྒྱུ་དང་ལོངས་
སྤྱོད་དངོས་གཉིས་ལས། ལོངས་སྤྱོད་ཀྱི་རྒྱུ་འཕེན་པར་བྱེད་པའི་དབང་དུ་
བྱས་ནས་རེག་པའི་རྟེན་འབྲེལ་དེ་བཞག ལོངས་སྤྱོད་དངོས་འཕེན་པར་
546

རྟེན་འབྲེལ་མཐའ་དཔྱོད། །
བྱེད་པའི་དབང་དུ་བྱས་ནས། ཚོར་བའི་རྟེན་འབྲེལ་དེ་བཞག་པའི་ཕྱིར། །
འགྲུབ་བྱེད་ཀྱི་རྒྱུའི་དབང་དུ་བྱས་ནས་སྲེད་ལེན་སྲིད་པ་གསུམ་དུ་འཇོག་པའི་
རྒྱུ་མཚན་ཡོད་དེ། འགྲུབ་བྱེད་ཀྱི་ལས་དངོས་ཀྱི་དབང་དུ་བྱས་ནས་སྲིད་
པའི་རྟེན་འབྲེལ་དེ་བཞག ལས་དེ་ལ་གསོས་འདེབས་ཀྱི་དབང་དུ་བྱས་ནས་
སྲིད་ལེན་གཉིས་པོ་དེ་བཞག་པའི་ཕྱིར། གྲུབ་པའི་འབྲས་བུའི་དབང་དུ་བྱས་
ནས་སྐྱེ་རྒ་གཉིས་སུ་འཇོག་པའི་རྒྱུ་མཚན་ཡོད་དེ། གྲུབ་པའི་འབྲས་བུ་
དངོས་ཀྱི་དབང་དུ་བྱས་ནས་སྐྱེ་བའི་རྟེན་འབྲེལ་དེ་བཞག དེའི་ཉེས་
དམིགས་ཀྱི་དབང་དུ་བྱས་ནས་རྒ་ཤིའི་རྟེན་འབྲེལ་དེ་བཞག་པའི་ཕྱིར། དེས་
ན་སེམས་ཅན་རྣམས་འཁོར་བར་སྐྱེ་བ་ལེན་པ་ལ་འཕེན་བྱེད་ཀྱི་རྒྱུ་ལ་སོགས་་་་
པ་བཞིར་ངེས་ན་འཕེན་ཚུལ་དང་འགྲུབ་ཚུལ་དེ་གང་ཞེ་ན། འཕེན་ཚུལ་ནི་
བཞིར་ཤེས་པར་བྱ་སྟེ་གང་འཕེན་ན་མིང་གཟུགས་ནས་ཚོར་བའི་བར་བཞི་པོ་
དེ་འཕེན། གང་གིས་འཕེན་ན་འདུ་བྱེད་ཀྱིས་འཕེན། གང་ལ་བརྟེན་ནམ་
འཕེན་ན། མ་རིག་པ་ལ་བརྟེན་ནས་འཕེན། ཚུལ་ཇི་ལྟར་དུ་འཕེན་ན་རྣམ་
ཤེས་ཀྱི་སྟེང་དུ་བག་ཆགས་བསྒོ་བའི་ཚུལ་གྱི་འཕེན། འཕངས་པའི་དོན་ནི།
སྲེད་ལེན་གྱི་རྐྱེན་དང་འཕྲད་ན་མིང་གཟུགས་སོགས་འགྲུབ་རུང་དུ་བྱས་པ་དེ་
ཡིན༑ འགྲུབ་ཚུལ་ནི། གསུམ་གྱི་ཤེས་པར་བྱ་སྟེ། གང་འགྲུབ་པར་བྱེད་ན་
སྐྱེ་རྒ་འགྲུབ་པར་བྱེད། གང་གིས་འགྲུབ་པར་བྱེད་ན། སྲེད་པའི་རྐྱེན་གྱི་
ལེན་པ་འགྲུབ་པར་བྱེད། ཚུལ་ཇི་ལྟར་དུ་འགྲུབ་པར་བྱེད་ན། རྣམ་ཤེས་ཀྱི་
སྟེང་དུ་འཕེན་བྱེད་ལས་ཀྱི་བག་ཆགས་བཞག་པར་དེ་ཉིད་སྲེད་ལེན་གྱི་གསོས་
547

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
བཏབ་པ་ལ་བརྟེན་ནས་ལས་ནུས་པ་མཐུ་ཅན་དུ་གྱུར་ཏེ། སྐྱེ་རྒ་སོགས་
འགྲུབ་ངེས་སུ་བྱས་པའི་ཚུལ་གྱི་འགྲུབ་པར་བྱེད་པ་ཡིན་ནོ། །དེ་སྐད་དུ་ཡང་
རྟེན་འབྲེལ་མདོ་འགྲེལ་ལས། གང་གིས་འཕེན་དང་ཇི་ལྟར་གང་། །དེ་གྲུབ་
བྱེད་དང་གང་ལ་ཡང་། ། ཉེས་པ་གང་ཡིན་དེ་དག་རྣམས། །ཡན་ལག་བཅུ་
གཉིས་རྣམས་ཀྱིས་བསྟན། །ཞེས་གསུངས། འོ་ན། སེམས་ཅན་རྣམས་ལས་
ཉོན་གྱིས་འཁོར་བར་སྐྱེ་བ་ལ་རྒྱུ་འབྲས་སྐོར་གཉིས་དགོས་ན། རྒྱུ་འབྲས་
སྐོར་གཉིས་པོ་དེ་སྐྱེ་བ་ལེན་ཐེབས་གཉིས་ཀྱི་དབང་དུ་བྱེད་དམ། གཅིག་གི་
དབང་དུ་བྱེད་པ་གང་ཞེ་ན། ཁ་ཅིག གཉིས་ཀྱི་དབང་དུ་བྱེད་ཟེར་ན་མི་
འཐད་དེ། དེ་ལྟར་ན་མིང་གཟུགས་ནས་ཚོར་བའི་བར་ལ་འགྲུབ་བྱེད་ཀྱི་རྒྱུ་
མེད་པ་དང། སྐྱེ་རྒ་གཉིས་ལ་འཕེན་བྱེད་ཀྱི་རྒྱུ་མེད་པར་ཐལ་བའི་སྐྱོན་ཡོད་
པའི་ཕྱིར་ཏེ། མིང་གཟུགས་ནས་ཚོར་བའི་བར་རང་དང་རྟེན་འབྲེལ་ཚར་
གཅིག་པའི་སྲེད་ལེན་སྲིད་པ་གསུམ་ལས་མ་བྱུང་། སྐྱེ་རྒ་གཉིས་རང་དང་
རྟེན་འབྲེལ་ཚར་གཅིག་པའི་མ་རིག་པ་འདུ་བྱེད་རྣམ་ཤེས་ལས་མ་བྱུང་བའི་་་
ཕྱིར། རང་ལུགས་ནི། སྐྱེ་བ་ལེན་ཐེབས་གཅིག་གི་དབང་དུ་བྱས་པ་ཡིན་ཏེ།
འཕེན་བྱེད་ཀྱི་རྒྱུས་འཕངས་པ་དེ་ཉིད་འགྲུབ་བྱེད་ཀྱི་རྒྱུས་གྲུབ་པར་བྱས། །
འགྲུབ་བྱེད་ཀྱི་རྒྱུས་གྲུབ་པ་དེ་འཕེན་བྱེད་ཀྱི་རྒྱུས་འཕངས་པའི་ཕྱིར། འོ་ན།
ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་སུ་གྲངས་་་་
ངེས་ན་སྨྲེ་སྔགས་འདོན་པ་དང་། སྡུག་བསྔལ་བ་དང་། ཡིད་མི་བདེ་བ་
སོགས་ཡན་ལག་ཏུ་མི་འདྲེན་པའི་རྒྱུ་མཚན་གང་ཡིན་ཞེ་ན། དེའི་རྒྱུ་མཚན་
548

རྟེན་འབྲེལ་མཐའ་དཔྱོད།
ཡོད་དེ། ལས་ཉོན་གྱི་འཁོར་བར་སྐྱེ་བ་ལེན་པ་ཐམས་ཅད་ལ། དེ་རྣམས་
འབྱུང་བའི་ངེས་པ་མེད་པའི་རྒྱུ་མཚན་གྱི་དེ་ལྟར་མ་བགྲངས་པའི་ཕྱིར། །
ངེས་པ་ཡང་མེད་དེ། དེའི་རྒྱུ་མཚན་གོང་དུ་བཤད་པ་ལྟར་བྱེད། ཁ་ཅིག
ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་ལ་ཡན་ལག་བཅུ་གཉིས་ཀྱི་གྲངས་
ངེས་འབྱེད་པ་མི་འཐད་དེ། ཚོར་བ་དང་དུས་མཉམ་དུ་འཇུག་པའི་རྣམ་
སྨིན་གྱི་འབྲས་བུར་གྱུར་པའི་གཟུགས་ཀྱི་ཕུང་པོ་དང་། ཡན་ལག་བཅུ་
གཉིས་ཀྱི་ནང་ཚན་དུ་གྱུར་པའི་མ་རིག་པའི་རྟེན་འབྲེལ་དང་མཚུངས་ལྡན་དུ་
གྱུར་པའི་གཙོ་བོ་སེམས་དང་། འཕེན་བྱེད་ཀྱི་ལས་དང་མཚུངས་ལྡན་དུ་
གྱུར་པའི་གཙོ་བོ་སེམས་རྣམས་ཀུན་ནས་ཉོན་མོངས་ཕྱོགས་ཀྱི་རྟེན་འབྲེལ་་་་་
ཡིན་པ་གང་ཞིག་ཡན་ལག་བཅུ་གཉིས་པོ་གང་ཡང་མ་ཡིན་པའི་ཕྱིར། །
ཟེར་ན། གྲོལ་བ་དོན་གཉེར་གྱི་སྐྱེས་བུས་གཏན་ལ་དབབ་བྱའི་གཙོ་བོ་ལ་
བདེན་པ་བཞིར་གྲངས་མ་ངེས་པར་ཐལ། གང་ཟག་གི་བདག་མེད་དེ་དེའི་
གཏན་ལ་དབབ་བྱའི་གཙོ་བོ་གང་ཞིག དེ་བདེན་པ་བཞི་པོ་གང་ཡང་མ་
ཡིན་པའི་ཕྱིར། ཁྱབ་པ་ཁས།
ལྔ་པ་ཡན་ལག་བཅུ་གཉིས་རྐྱེན་དུ་འགྱུར་ཚུལ་བཤད་པ།
༈ ལྔ་པ་རྐྱེན་དུ་འགྱུར་ཚུལ་བཤད་པ་ནི། ཡན་ལག་སྔ་མ་སྔ་མས་ཕྱི་མ་
ཕྱི་མའི་རྐྱེན་བཞི་ཅི་རིགས་པར་བྱེད་པ་ཡོད་དེ། རིག་པར་གྱུར་པའི་ཡན་
ལག་སྔ་མས་རིག་པར་གྱུར་པའི་ཡན་ལག་ཕྱི་མའི་རྐྱེན་བཞི་ག་བྱེད་པ་ཡོད། །
དེས་གཟུགས་ཅན་དུ་གྱུར་པའི་ཡན་ལག་ཕྱི་མའི་རྒྱུའི་རྐྱེན་གཅིག་པུ་བྱེད་པ་་་
549

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཡོད། གཟུགས་ཅན་དུ་གྱུར་པའི་ཡན་ལག་སྔ་མས་གཟུགས་ཅན་དུ་གྱུར་པའི་
ཡན་ལག་ཕྱི་མའི་རྒྱུ་རྐྱེན་དང་བདག་རྐྱེན་གཉིས་ཀ་བྱེད་པ་ཡོད། གཟུགས་
ཅན་དུ་གྱུར་པའི་ཡན་ལག་སྔ་མས་རིག་པར་གྱུར་པའི་ཡན་ལག་ཕྱི་མའི་དེ་མ་་
ཐག་རྐྱེན་མ་གཏོགས་གཞན་གསུམ་ཀ་བྱེད་པ་ཡོད་པའི་ཕྱིར། དེ་སྐད་དུ་
ཡང་ཀུན་བཏུས་ལས། ཡན་ལག་རྐྱེན་ཉིད་དུ་རྣམ་པར་བཞག་པ་ཇི་ལྟ་བུ་ཞེ་
ན། བག་ཆགས་དང་། ཤུགས་དང་། ཡིད་ལ་བྱེད་པ་དང་། ལྷན་ཅིག་
འབྱུང་བས་ཀྱང་ཡན་ལག་རྐྱེན་ཉིད་དུ་རྣམ་པར་བཞག་པར་རིག་པར་བྱ་སྟེ།
དེ་ཡང་ཅི་རིག་པར་སྦྱར་རོ། ། ཞེས་གསུངས་པའི་ཕྱིར། །
དྲུག་པ་ཡན་ལག་བཅུ་གཉིས་རང་རང་གི་བྱེད་ལས་བཤད་པ།
༈ དྲུག་པ་རང་རང་གི་བྱེད་ལས་བཤད་པ་ལ། འདྲ་བའི་བྱེད་ལས་
དང་མི་འདྲ་བའི་བྱེད་ལས་གཉིས་ལས། འདྲ་བའི་བྱེད་ལས་ཡོད་དེ། མ་
རིག་པས་འདུ་བྱེད་སྐྱེད་པ་ནས་ཚོར་བས་རང་གི་འབྲས་བུར་གྱུར་པའི་སྲེད་་་་་
པ་སྐྱེད་པ་སོགས་ཡན་ལག་སྔ་མ་སྔ་མས་ཡན་ལག་ཕྱི་མ་ཕྱི་མ་སྐྱེད་པར་བྱེད་་་་
པའི་ཕྱིར། མི་འདྲ་བའི་བྱེད་ལས་ཡོད་དེ། མ་རིག་པས་ཡུལ་གྱི་གནས་ཚུལ་
མཐོང་བ་ལ་སྒྲིབ་པའི་སྒོ་ནས་འགྲོ་བ་རྣམས་ཉོན་མོངས་པར་བྱེད། འདུ་
བྱེད་ཀྱིས་ཡང་སྲིད་ཕྱི་མའི་ས་བོན་འདེབས་པའི་སྒོ་ནས་འགྲོ་བ་རྣམས་ཉོན་་་་
མོངས་པར་བྱེད། ། རྣམ་ཤེས་ཀྱི་ཡང་སྲིད་དུ་འཁྲིད་པའི་སྒོ་ནས་དེ་རྣམས་
ཉོན་མོངས་པར་བྱེད། མིང་གཟུགས་ཀྱི་ལུས་ཀུན་འཛིན་པའི་སྒོ་ནས་དེ་དེ་
ལྟར་བྱེད། ། རིག་པས་ཡུལ་ལ་འགྱུར་བ་སྤྱོད་པའི་སྒོ་ནས་དེ་དེ་ལྟར་བྱེད།
550

རྟེན་འབྲེལ་མཐའ་དཔྱོད།
ཚོར་བས་རྣམ་སྨིན་གྱི་འབྲས་བུ་ལ་ལོངས་སྤྱོད་པའི་སྒོ་ནས་དེ་དེ་ལྟར་བྱེད།
སྲེད་པས་ཡང་སྲིད་ལ་ཆགས་པའི་སྒོ་ནས་དེ་དེ་ལྟར་བྱེད། ལེན་པས་ཡང་
སྲིད་དུ་སྐྱེ་བ་ལ་སྦྱོར་བའི་སྒོ་ནས་དེ་དེ་ལྟར་བྱེད། སྲིད་པས་ཡང་སྲིད་ཕྱི་མ་
ལ་མངོན་དུ་ཕྱོགས་པའི་སྒོ་ནས་དེ་དེ་ལྟར་བྱེད། སྐྱེ་རྒ་གཉིས་ཀྱིས་སྡུག་
བསྔལ་བའི་སྒོ་ནས་འགྲོ་བ་རྣམས་ཉོན་མོངས་པར་བྱེད་པའི་ཕྱིར་ཏེ། དབུས་
མཐའ་ལས། སྒྲིབ་པའི་ཕྱིར་དང་འདེབས་པའི་ཕྱིར། །འཁྲིད་པའི་ཕྱིར་དང་
ཀུན་འཛིན་ཕྱིར། །རྫོགས་བྱེད་ཕྱིར་དང་གསུམ་སྤྱོད་ཕྱིར། ། ཉེ་བར་སྤྱོད་
ཕྱིར་སྡུད་པའི་ཕྱིར། །སྦྱོར་བའི་ཕྱིར་དང་མངོན་འདུའི་ཕྱིར། །དུཁའི་ཕྱིར་
ན་འགྲོ་ཉོན་མོངས། །ཞེས་གསུངས་པའི་ཕྱིར། ད་
བདུན་པ་ཡན་ལག་བཅུ་གཉིས་པོ་ཚེ་དུ་ལ་རྫོགས་པར་བཤད་པ།
༈ བདུན་པ་ཚེ་དུ་ལ་རྫོགས་བཤད་པ་ལ། ཁ་ཅིག རྟེན་འབྲེལ་ཡན་
ལག་བཅུ་གཉིས་པོ་ཚེ་གཉིས་ཁོ་ན་ལ་རྫོགས་ཏེ། མ་རིག་པ་སོགས་རྒྱུ་དྲུག་པོ་
དེ་ཚེ་དང་པོ་དང་། མིང་གཟུགས་སོགས་འབྲས་བུ་དྲུག་པོ་དེ་ཚེ་གཉིས་པ་ལ་
རྫོགས་པ་ཡིན་པའི་ཕྱིར། ཟེར་ན། འོ་ན། མིའི་རྟེན་ལ་མ་རིག་པའི་དབང་
གིས་ལྟར་སྐྱེ་བའི་འཕེན་བྱེད་ཀྱི་ལས་བསགས། ལས་ཀྱི་བག་ཆགས་རྣམ་ཤེས་
ཀྱི་སྟེང་དུ་བསྒོས་པ་དེ་ཉིད་ཚེ་དེ་ལ་སྲེད་ལེན་གཉིས་ཀྱིས་གསོས་འདེབས་མ་་་
ནུས་པར། ལས་གཞན་གྱི་དབང་གིས་ངན་སོང་དུ་སྐྱེས་ཏེ། དེའི་སྐྱེ་བ་ཕྱི་མ་
ལ་སྔར་གྱི་ལས་དེའི་དབང་གིས་ལྷར་སྐྱེ་བ་ལེན་པ་མེད་པར་ཐལ། རྟེན་
འབྲེལ་ཡན་ལག་བཅུ་གཉིས་པོ་དེ་ཚེ་གཉིས་ཁོ་ན་ལ་ངེས་པར་རྫོགས་པ་ཡིན་་་་
551

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པའི་ཕྱིར། འདོད་ན། ལྟར་སྐྱེ་བའི་ལན་གྲངས་གཞན་ལ་མྱོང་འགྱུར་གྱི་
ལས་མེད་པར་ཐལ་ལོ། །འདོད་ན། ལན་གྲངས་གཞན་ལ་མྱོང་འགྱུར་གྱི་
ལས་མེད་པར་ཐལ་ལོ། །ཁ་ཅིག རྟེན་འབྲེལ་ཡན་ལག་བཅུ་གཉིས་པོ་དེ་ཚེ་
གསུམ་ལ་ངེས་པར་རྫོགས་པ་ཡིན་ཏེ། མ་རིག་པ་འདུ་བྱེད་རྣམ་ཤེས་གསུམ་
པོ་དེ་ཚེ་དང་པོ་ལ་རྫོགས། སྲེད་ལེན་སྲིད་པ་གསུམ་པོ་ཚེ་བར་པ་དང་།
འབྲས་བུ་དྲུག་པོ་ཚེ་གསུམ་པ་ལ་རྫོགས་པ་ཡིན་པའི་ཕྱིར། ཟེར་ན། མིའི་
རྟེན་ལ་ཚེ་སྟོད་ལ་མ་རིག་པས་ཀུན་ནས་བསླང་སྟེ་ལྷར་སྐྱེ་བ་འཕེན་བྱེད་ཀྱི་་་་
ལས་བསགས་པ་དེ་ཉིད་ཚེ་དེ་ལ་སྲེད་ལེན་གྱིས་གསོས་བཏབ་པ་ལ་བརྟེན་་་་་་
ནས་ལས་ནུས་པ་མཐུ་ཅན་དུ་གྱུར་པའི་སྲིད་པ་གྲུབ་སྟེ། སྐྱེ་བ་ཕྱི་མ་ལ་ལྷར་
སྐྱེ་བ་ལེན་པ་མེད་པར་ཐལ། དམ་བཅའ་དེ་འཐད་པའི་ཕྱིར། འདོད་ན།
ལྷར་སྐྱེ་བའི་སྐྱེ་གནས་གཞན་ལ་མྱོང་འགྱུར་གྱི་ལས་མེད་པར་ཐལ་ལོ། །
འདོད་ན། སྐྱེ་གནས་གཞན་ལ་མྱོང་འགྱུར་གྱི་ལས་མེད་པར་ཐལ་ལོ། ། ཁ་
ཅིག ཚར་མི་གཅིག་པའི་དབང་དུ་བྱས་ན་ཡན་ལག་བཅུ་གཉིས་པོ་དེ་ཚེ་
གཅིག་ལ་རྫོགས་པ་ཡོད་དེ། ནམ་མཁའ་མཐའ་ཡས་ནས་རྣམ་ཤེས་མཐའ་
ཡས་སུ་སྐྱེས། རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བ་ལེན་པའི་ཚེ་
ཡན་ལག་བཅུ་གཉིས་པོ་དེ་ཚེ་གཅིག་ལ་རྫོགས་པ་ཡིན་པའི་ཕྱིར་ཏེ། དེའི་ཚེ་
ཡན་ལག་བཅུ་གཉིས་པོ་དེ་རྣམ་ཤེས་མཐའ་ཡས་ཀྱི་རྟེན་ལ་རྫོགས་པའི་ཕྱིར་་་
ཏེ། དེའི་ཚེ་ནམ་མཁའ་མཐའ་ཡས་ནས་རྣམ་ཤེས་མཐའ་ཡས་སུ་སྐྱེ་བའི་
འབྲས་བུའི་རྟེན་འབྲེལ་དྲུག་རྣམ་ཤེས་མཐའ་ཡས་ཀྱི་རྟེན་ལ་རྫོགས། རྣམ་
552

རྟེན་འབྲེལ་མཐའ་དཔྱོད།
ཤེས་མཐའ་ཡས་ནས་ཅི་ཡང་མེད་དུ་སྐྱེ་བའི་རྒྱུའི་རྟེན་འབྲེལ་དྲུག་པོ་དེ་ཡང་་་
རྣམ་ཤེས་མཐའ་ཡས་ཀྱི་རྟེན་ལ་རྫོགས་པ་ཡིན་པའི་ཕྱིར། ཚར་གཅིག་པའི་
དབང་དུ་བྱས་ན། ཡན་ལག་བཅུ་གཉིས་པོ་དེ་ཚེ་གཉིས་ལ་རྫོགས་པ་ཡོད་དེ།
ནམ་མཁའ་མཐའ་ཡས་ནས་རྣམ་ཤེས་མཐའ་ཡས་སུ་སྐྱེ་བ་ལེན་པའི་ཚེ་ཡན་་་་
ལག་བཅུ་གཉིས་པོ་དེ་ཚེ་གཉིས་ལ་རྫོགས་པའི་ཕྱིར། དེའི་ཚེ་ནམ་མཁའ་
མཐའ་ཡས་དང་རྣམ་ཤེས་མཐའ་ཡས་ཀྱི་རྟེན་ལ་རྫོགས་པའི་ཕྱིར། དེའི་ཚེ་
རྒྱུའི་རྟེན་འབྲེལ་དྲུག་པོ་ནམ་མཁའ་མཐའ་ཡས་ཀྱི་རྟེན་ལ་རྫོགས། འབྲས་
བུའི་རྟེན་འབྲེལ་དྲུག་རྣམ་ཤེས་མཐའ་ཡས་ཀྱི་རྟེན་ལ་རྫོགས་པའི་ཕྱིར། མ་
གྲུབ་ན། དེར་ཐལ། ནམ་མཁའ་མཐའ་ཡས་ནས་རྣམ་ཤེས་མཐའ་ཡས་སུ་
སྐྱེ་བ་ལེན་པའི་ཚེ་བར་དོ་བརྒྱུད་མི་དགོས་པའི་ཕྱིར། འདོད་གཟུགས་གཉིས་
སུ་ཇི་ལྟར་མྱུར་ཡང་ཡན་ལག་བཅུ་གཉིས་པོ་ཚེ་གསུམ་ལ་ངེས་པར་རྫོགས་་་་་
དགོས་ཏེ། མི་ནས་ཤི་འཕོས་ནས་མིར་སྐྱེ་བ་དེའི་ཚེ་ན་སྲེད་ལེན་སྲིད་པ་
གསུམ་གྱི་ཆ་གཅིག་སྐྱེ་བ་སྔ་མའི་འཆི་སྲིད་ཀྱི་གནས་སྐབས་ན་ཡོད་ཅིང་།
དེའི་ཆ་གཅིག་སྐྱེ་བ་ཕྱི་མའི་བར་སྲིད་ཀྱི་གནས་སྐབས་ན་ཡོད་པའི་ཕྱིར།
བུལ་ན་ཡང་ཡན་ལག་བཅུ་གཉིས་པོ་ཚེ་བཞི་ཕན་ཆད་ལ་རྫོགས་པ་ཡང་ཡོད་་་་
དེ། འདོད་ལྷའི་རྟེན་ལ་བསམ་གཏན་དང་པོར་སྐྱེ་བ་འཕེན་བྱེད་ཀྱི་ལས་
བསགས། དེ་ནས་ལས་གཞན་གྱི་དབང་གིས་ངན་སོང་དུ་སྐྱེ་བ་དེའི་ཚེ་ན་
བསམ་གཏན་དང་པོར་སྐྱེ་བའི་རྣམ་ཤེས་ཀྱི་རྟེན་འབྲེལ་དེ་ངན་སོང་བའི་རྟེན་
ལ་ཡོད་པའི་ཕྱིར། དེ་ལྟར་ཡོད་པར་རྟེན་འབྲེལ་མདོ་འགྲེལ་ལས་བཤད་དོ། །
553

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཞེས་ཟེར་ན། རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བ་ལེན་པའི་རྒྱུའི་
རྟེན་འབྲེལ་ཡིན་ན་རྣམ་ཤེས་མཐའ་ཡས་ཀྱི་རྟེན་ལ་འབྱུང་བས་ཁྱབ་པར་ཐལ།
དམ་བཅའ་དང་པོ་འཐད་པའི་ཕྱིར། འདོད་མི་ནུས་ཏེ། འདོད་པའི་རྟེན་
ལ་རྣམ་ཤེས་མཐའ་ཡས་ནས་ཅི་ཡང་མེད་དུ་སྐྱེ་བ་འཕེན་བྱེད་ཀྱི་ལས་གསོ་་་
པ་ཡོད་པའི་ཕྱིར་ཏེ། འདོད་པའི་རྟེན་ལ་དེ་འདྲའི་ལས་གསོག་པ་ཡོད་པའི་
ཕྱིར་ཏེ། དེའི་རྟེན་ལ་ཅི་ཡང་མེད་དུ་སྐྱེ་བའི་ལས་གསོག་པ་ཡོད་པའི་ཕྱིར། །
གཞན་ཡང་། འདོད་པའི་རྟེན་ལ་རྣམ་ཤེས་མཐའ་ཡས་ནས་ཅི་ཡང་མེད་དུ་
སྐྱེ་བ་འཕེན་བྱེད་ཀྱི་ལས་གསོག་པ་ཡོད་པར་ཐལ། དེའི་རྟེན་ལ་བསམ་
གཏན་དང་པོ་ནས་བསམ་གཏན་གཉིས་པར་སྐྱེ་བ་འཕེན་བྱེད་ཀྱི་ལས་གསོག་་
པ་ཡོད་པའི་ཕྱིར་ཏེ། མ་གྲུབ་ན། དེར་ཐལ། དེའི་རྟེན་ལ་གཟུགས་ཁམས་
གནས་རིགས་བཅུ་དྲུག་ཏུ་རིམ་གྱིས་སྐྱེ་བ་འཕེན་བྱེད་ཀྱི་ལས་གསོག་པ་ཡོད་་་་
པའི་ཕྱིར་ཏེ། གཟུགས་སུ་ཉེར་འགྲོའི་ཕྱིར་མི་འོང་གནས་ཐམས་ཅད་དུ་འཆི་
འཕོ་བ་ཡོད་པའི་ཕྱིར། གཞན་ཡང་། མིར་སྐྱེ་བ་འཕེན་བྱེད་ཀྱི་ལས་ཡིན་ན་
ལན་གྲངས་གཞན་ལ་མྱོང་འགྱུར་གྱི་ལས་ཡིན་དགོས་པར་ཐལ། ། དེ་ཡིན་ན་
རང་དང་རང་གི་རྣམ་སྨིན་གྱི་འབྲས་བུའི་བར་དུ་ཚེ་རབས་གཞན་གྱི་ཆོད་་་་
པས་ཁྱབ་པའི་ཕྱིར། རྟགས་དེར་ཐལ། འདོད་གཟུགས་གཉིས་སུ་ཇི་ལྟར་
མྱུར་ཡང་ཡན་ལག་བཅུ་གཉིས་པོ་དེ་ཚེ་གསུམ་ལ་ངེས་པར་རྫོགས་དགོས་པའི་
ཕྱིར། རྟགས་ཁས། འདོད་ན། མིར་སྐྱེ་བའི་སྐྱེ་གནས་མྱོང་འགྱུར་གྱི་ལས་
མེད་པར་ཐལ་ལོ། །གཞན་ཡང་། རང་དང་རྟེན་འབྲེལ་ཚར་གཅིག་ཏུ་
554

རྟེན་འབྲེལ་མཐའ་དཔྱོད།
གཏོགས་པའི་འཕེན་བྱེད་ཀྱི་ལས་སྔོན་དུ་སོང་བའི་མ་རིག་པའི་རྟེན་འབྲེལ་་་
ཡོད་པར་ཐལ། རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྲིད་པའི་
རྟེན་འབྲེལ་སྔོན་དུ་སོང་བའི་ལེན་པའི་རྟེན་འབྲེལ་ཡོད་པའི་ཕྱིར་ཏེ། འདི་
ནས་ཤི་འཕོས་ནས་མིར་སྐྱེ་བ་དེའི་ཚེ་ན་སྲེད་ལེན་སྲིད་པ་གསུམ་གྱི་ཆ་གཅིག་
འཆི་སྲིད་ཀྱི་གནས་སྐབས་དང་། ཆ་གཅིག་བར་སྲིད་ཀྱི་གནས་སྐབས་ན་
ཡོད་པའི་ཁྱད་པར་འཐད་པའི་ཕྱིར། རྟགས་ཁས། འདོད་ན། ཧ་ཅང་ཐལ་
ལོ༑ །གཞན་ཡང་། རང་དང་རྟེན་འབྲེལ་ཚར་གཅིག་ཏུ་གཏོགས་པའི་སྐྱེ་
བའི་རྟེན་འབྲེལ་སྔོན་དུ་སོང་བའི་སྲིད་པའི་རྟེན་འབྲེལ་ཡོད་པར་ཐལ། རང་
དང་རྟེན་འབྲེལ་ཚར་གཅིག་ཏུ་གཏོགས་པའི་སྲིད་པའི་རྟེན་འབྲེལ་སྔོན་་་་་
སོང་བའི་ལེན་པའི་རྟེན་འབྲེལ་ཡོད་པའི་ཕྱིར་རོ། །རང་ལུགས་ནི། རྟེན་
འབྲེལ་ཡན་ལག་བཅུ་གཉིས་པོ་དེ་ཚེ་གཉིས་ལ་རྫོགས་པ་ཡོད་དེ། མིའི་རྟེན་
ལ་ཚེ་སྟོད་ལ་མ་རིག་པས་ཀུན་ནས་བསླངས་ཏེ། ལྷར་སྐྱེ་འགྱུར་གྱི་འཕེན་
བྱེད་ཀྱི་ལས་བསགས། ལས་ཀྱི་བག་ཆགས་རྣམ་ཤེས་ཀྱི་སྟེང་དུ་བཞག་པ་དེ་
ཉིད་ཚེ་སྨད་ལ་སྲེད་ལན་གཉིས་ཀྱིས་གསོས་བཏབ་པ་ལ་བརྟེན་ནས་ལས་ནུས་
པ་མཐུ་ཅན་དུ་གྱུར་པའི་སྲིད་པ་གྲུབ། དེའི་སྐྱེ་བ་ཕྱི་མ་དེ་ལ་ལྷར་སྐྱེས་ཏེ་
འབྲས་བུ་དྲུག་པོ་མངོན་དུ་འགྱུར་བ་གཅིག་སྲིད་པའི་ཕྱིར་ཏེ། ལྟར་སྐྱེ་
འགྱུར་གྱི་སྐྱེ་གནས་གཞན་ལ་མྱོང་འགྱུར་གྱི་ལས་ཡོད་པའི་ཕྱིར། ། དེ་ཚེ་
གསུམ་ལ་རྫོགས་པ་ཡོད་དེ། མིའི་རྟེན་ལ་ཚེ་སྟོད་ལ་མ་རིག་པས་ཀུན་ནས་
བསླངས་ཏེ། ལྷར་སྐྱེ་འགྱུར་གྱི་འཕེན་བྱེད་ཀྱི་ལས་བསགས། ལས་ཀྱི་བག་
555

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
ཆགས་རྣམ་ཤེས་ཀྱི་སྟེང་དུ་བཞག་པ་དེ་ཉིད་ཚེ་སྨད་ལ་སྲེད་ལེན་གཉིས་ཀྱིས་་་་
གསོས་འདེབས་མ་ནུས་པར་དེའི་སྐྱེ་བ་ཕྱི་མ་གང་ཡང་རུང་བ་གཅིག་ལ་ལས་་་་
དེ་སྲེད་ལེན་གཉིས་ཀྱི་གསོས་བཏབ་པ་ལ་བརྟེན་ནས། ་ ལས་ནུས་པ་མཐུ་
ཅན་དུ་གྱུར་པའི་སྲིད་པ་གྲུབ། དེའི་སྐྱེ་བ་ཕྱི་མ་ལ་ལྷར་སྐྱེས་ཏེ། འབྲས་བུ་
དྲུག་པོ་དེ་མངོན་དུ་འགྱུར་བ་གཅིག་ཡོད་པའི་ཕྱིར་ཏེ། ལྷར་སྐྱེ་འགྱུར་གྱི་
ལན་གྲངས་གཞན་ལ་མྱོང་འགྱུར་གྱི་ལས་ཡོད་པའི་ཕྱིར། ཀུན་བཏུས་ཀྱི་དར་
ཊཱིཀ་ལས། ཡན་ལག་བཅུ་གཉིས་པོ་འདི་དག་སྐྱེ་གནས་མྱོང་འགྱུར་གྱི་ལས་
བསགས་པ་ཡིན་ན། ཚེ་གཉིས་ལ་རྫོགས་ཤིང་དེ་མིན་ན་ཚེ་གསུམ་གྱིས་
རྫོགས་དགོས་པས་འཕེན་བྱེད་དང་འཕངས་པའི་འབྲས་བུའི་བར་དུ་ཚེ་་་་་་
རབས་གྲངས་ལས་འདས་པས་ཆོད་ཀྱང་རྟེན་འབྲེལ་གཞན་གྱི་ཚར་ཡིན་གྱི་་་་
དེའི་ཚར་མིན་ནོ། །འགྲུབ་བྱེད་ཀྱི་རྒྱུ་དང་གྲུབ་པའི་འབྲས་བུའི་བར་དུ་ཚེ་
རབས་གཞན་གྱིས་ཆོད་པ་མི་སྲིད་དེ། ཞེས་གསུངས་པའི་ཕྱིར། གཞན་
ཡང་། ཡན་ལག་བཅུ་གཉིས་པོ་དེ་ཚེ་གཉིས་ལ་རྫོགས་པ་ཡོད་དེ། མཚམས་
མེད་ཀྱི་ལས་ཀྱི་རྣམ་སྨིན་གྱི་འབྲས་བུར་གྱུར་པའི་སྐྱེ་བ་དེ་མཚམས་མེད་ཀྱི་་་་
ལས་བསགས་པའི་སྐྱེ་བ་ཕྱི་མ་དེ་ལ་མྱོང་དགོས་པའི་ཕྱིར་ཏེ། དེ་ལ་མཚམས་
མེད་པ་ཞེས་སྨོས་པ་ལ་དགོས་པ་ཡོད་པའི་ཕྱིར། དེ་ལྟར་ན། ཚེ་གཅིག་ལ་
མཚམས་མེད་ཀྱི་ལས་དུ་མ་གསོག་པ་མེད་པར་འགྱུར་རོ། །ཞེན་སྐྱོན་མེད་དེ།
ཚེ་འདིའི་མཚམས་མེད་ཀྱི་ལས་དུ་མ་བསགས་པའི་གང་ཟག་དེས་སྐྱེ་བ་ཕྱི་མ་་་
ངན་འགྲོའི་རྟེན་ལ་ཚེ་རིང་བ་ལུས་ཆེ་བ་སྡུག་བསྔལ་ཆེས་ལྷག་པར་མྱོང་བར་་་་
556

རྟེན་འབྲེལ་མཐའ་དཔྱོད་
འགྱུར་བའི་ཕྱིར། འོ་ན། ལས་དུ་མས་ལུས་གཅིག་འཕེན་པ་ཡོད་པར་ཐལ།
མཚམས་མེད་ཀྱི་ལས་དུ་མས་ལུས་གཅིག་འཕེན་པ་ཡོད་པའི་ཕྱིར། ཟེར་ན་
སྐྱོན་མེད་དེ། མཚམས་མེད་ཀྱི་ལས་དང་པོ་དེ་འཕེན་བྱེད་ཀྱི་ལས་དང་ཕྱི་མ་
རྣམས་རྫོགས་བྱེད་ཀྱི་ལས་སུ་འདོད་པའི་ཕྱིར། དེས་ན་ཡན་ལག་བཅུ་གཉིས་
པོ་དེ་མྱུར་ན་ཚེ་གཉིས་ལ་རྫོགས་པ་ཡོད་ཅིང་ཇི་ལྟར་བུལ་ཡང་ཚེ་གསུམ་ལ་་་་་
ངེས་པར་རྫོགས་དགོས་པས་ཚེ་བཞི་ལ་སོགས་པ་ལ་རྫོགས་པ་མེད་དེ།།
འཕེན་བྱེད་ཀྱི་རྒྱུ་གསུམ་པོ་དེ་ཡང་ངེས་པར་ཚེ་གཅིག་ལ་རྫོགས། འགྲུབ་
བྱེད་ཀྱི་རྒྱུ་གསུམ་པོ་དེ་ཡང་ངེས་པར་ཚེ་གཅིག་ལ་རྫོགས། འབྲས་བུ་དྲུག་པོ་
དེ་ཡང་ངེས་པར་ཚེ་གཅིག་ལ་རྫོགས་དགོས་པའི་ཕྱིར། བྱས་པ་ལ་ཁོ་ན་རེ། །
འཕེན་བྱེད་ཀྱི་ལས་གཅིག་གི་འཕངས་འབྲས་ཡིན་ན། ཚེ་གཅིག་གིས་བསྡུས་
པས་ཁྱབ་པར་ཐལ། དམ་བཅའ་དེ་རྣམས་འཐད་པའི་ཕྱིར། འདོད་ན།
མིའི་བར་སྲིད་དང་མིའི་སྐྱེ་སྲིད་གཉིས་ཆོས་ཅན། དེར་ཐལ། དེའི་ཕྱིར།
མ་གྲུབ་ན། དེར་ཐལ། མཛོད་ལས། དེ་ནི་འཕེན་པ་གཅིག་པའི་ཕྱིར། །
སྔོན་དུས་སྲིད་འབྱུང་ཤ་ཚུགས་ཅན། ། ཞེས་གསུངས་པའི་ཕྱིར། རྩ་བར་
འདོད་ན། མིའི་བར་སྲིད་ནས་ཤི་མ་འཕོས་པར་མིའི་སྐྱེ་སྲིད་དུ་སྐྱེ་བ་ལེན་པ་
ཡོད་པར་ཐལ་ལོ་ཟེར་ན། རྩ་བར་མ་ཁྱབ། བྱས་པ་ལ་ཁོ་ན་རེ། འཕེན་
བྱེད་ཀྱི་ལས་གཅིག་གི་འཕངས་འབྲས་སུ་གྱུར་པའི་སྐྱེ་སྲིད་ཡིན་ན་ཚེ་གཅིག་་་་
གིས་བསྡུས་པས་ཁྱབ་པར་ཐལ། དམ་བཅའ་འཐད་པའི་ཕྱིར། འདོད་ན།
འཕེན་བྱེད་ཀྱི་ལས་གཅིག་གིས་འཕངས་འབྲས་སུ་གྱུར་པའི་མིའི་སྐྱེ་སྲིད་་་་་་་
557

རྗེ་བཙུན་ཆོས་ཀྱི་རྒྱལ་མཚན་གྱི་གསུང།
གཉིས་ཆོས་ཅན། དེར་ཐལ། དེའི་ཕྱིར། དེ་ཡོད་པའི་ཕྱིར་ཏེ། འཕེན་
བྱེད་ཀྱི་ལས་གཅིག་གིས་མིའི་སྐྱེ་སྲིད་གཉིས་འཕེན་པ་ཡོད་པའི་ཕྱིར་ཏེ།
དེས་ལུས་དུ་མ་འཕེན་པ་ཡང་ཡོད་པའི་ཕྱིར་ཏེ། ཀུན་བཏུས་ལས། ལས་
གཅིག་གིས་ལུས་གཅིག་འཕེན་པའི་ལས་ཀྱང་ཡོད། ལས་གཅིག་གི་ལུས་དུ་མ་
འཕེན་པའི་ལས་ཀྱང་ཡོད། ལས་དུ་མས་ལུས་གཅིག་འཕེན་པའི་ལས་ཀྱང་
ཡོད། ལས་དུ་མས་ལུས་དུ་མ་འཕེན་པའི་ལས་ཀྱང་ཡོད། ཞེས་གསུངས། །
འདིའི་ལན་ལ་མཁས་པ་ཁ་ཅིག ལས་གཅིག་གིས་ལུས་དུ་མ་འཕེན་པ་མེད་
གསུང་། དེ་ཡོད་པར་ཐལ། ལས་གཅིག་གིས་མིའི་ལུས་དང་དྲི་ཟའི་ལུས་
གཉིས་འཕེན་པ་ཡོད་པའི་ཕྱིར་ཏེ། ལས་གཅིག་གིས་མིའི་སྐྱེ་སྲིད་ཀྱི་ལུས་
དང་། མིའི་བར་སྲིད་ཀྱི་ལུས་གཉིས་འཕེན་པ་ཡོད་པ་གང་ཞིག མིའི་བར་
དོའི་ལུས་ཡིན་ན་དྲི་ཟའི་ལུས་ཡིན་དགོས་པའི་ཕྱིར། ་ བར་དོའི་སེམས་ཅན་
ཡིན་ན་དྲི་ཟ་ཡིན་དགོས་པའི་ཕྱིར་ཏེ། མཛོད་ལས། མི་ལྡོག་དེ་ནི་དྲི་ཟའོ། །
ཞེས་གསུངས་པའི་ཕྱིར། རྩ་བའི་རྟགས་གཉིས་པ་གྲུབ་སྟེ། མཛོད་ལས། དེ་
ནི་འཕེན་པ་གཅིག་པའི་ཕྱིར། ། སྔོན་དུས་སྲིད་འབྱུང་ཤ་ཚུགས་ཅན། །ཞེས་
གསུངས་པའི་ཕྱིར། ཁོ་ན་རེ། འཕེན་བྱེད་ཀྱི་ལས་གཅིག་གིས་ལུས་འཕགས་
པོའི་སྐྱེ་བ་དང་། ། བ་ལང་སྤྱོད་ཀྱི་སྐྱེ་བ་གཉིས་འཕེན་པ་ཡོད་པར་ཐལ། །
འཕེན་བྱེད་ཀྱི་ལས་གཅིག་གིས་ལུས་དུ་མ་འཕེན་པ་ཡོད་པའི་ཕྱིར། རྟགས་
ཁས། འདོད་ན། དང་པོར་ལུས་འཕགས་པོའི་སྐྱེ་བ་འཕེན་པར་བྱེད་ཅིང་
དེའི་རྗེས་སུ་བ་ལང་སྤྱོད་ཀྱི་སྐྱེ་བ་འཕེན་པར་བྱེད་པའི་ལས་ཆོས་ཅན། སྐྱེ་
558

རྟེན་འབྲེལ་མཐའ་དཔྱོད།
གནས་མྱོང་འགྱུར་གྱི་ལས་ཡིན་པར་ཐལ། རང་གི་རྣམ་སྨིན་སྐྱེ་བ་ཕྱི་མ་ལ་
འབྱིན་པར་བྱེད་པའི་ལས་ཡིན་པའི་ཕྱིར། འདོད་ན། མ་ཡིན་པར་ཐལ།
ལན་གྲངས་གཞན་ལ་མྱོང་འགྱུར་གྱི་ལས་ཡིན་པའི་ཕྱིར་ཏེ། རང་གི་རྣམ་
སྨིན་གྱི་འབྲས་བུ་སྐྱེ་བ་གསུམ་ཕན་ཆད་ལ་འབྱིན་པར་བྱེད་པའི་ལས་ཡིན་་་་་
པའི་ཕྱིར་ཟེར་ན་འདིར་མ་ཁྱབ་སྟེ། བློ་གྲོས་རྒྱ་མཚོས་ཞུས་པའི་མདོ་ལས།
ཇི་ལྟར་རྒྱ་མཚོ་ཆེ་ནང་ཆུ་ཐིག་ལྷུང་། །རྒྱ་མཚོ་མ་ཟད་བར་དུ་དེ་མི་འཛད། །
དེ་བཞིན་བྱང་ཆུབ་རྒྱུར་བསྔོས་དགེ་བ་ཡང་། །བྱང་ཆུབ་མ་ཐོབ་བར་དུ་དེ་
མི་འཛད། ། ཅེས་གསུངས་པ་མི་འཐད་པར་ཐལ། རྣམ་སྨིན་གྱི་འབྲས་བུ་ལ་
ལོངས་སྤྱད་པས་མི་འཛད་པའི་ལས་མེད་པའི་ཕྱིར། མ་གྲུབ་ན་སོང་། དེར་
ཐལ། རྣམ་སྨིན་གྱི་འབྲས་བུ་ཚེ་རབས་དུ་མའི་བར་དུ་འབྱིན་པའི་ལས་མེད་
པའི་ཕྱིར། མ་གྲུབ་ན་སོང་། དེར་ཐལ། རྣམ་སྨིན་གྱི་འབྲས་བུ་ལས་རང་
ཉིད་བསགས་པའི་སྐྱེ་བ་ཕྱི་མ་ནས་བཟུང་སྟེ། ཚེ་རབས་དུ་མའི་བར་དུ་
འབྱིན་པའི་ལས་མེད་པའི་ཕྱིར། མ་གྲུབ་ན། དེ་དེ་ཡིན་པར་ཐལ། དེ་ཡོད་
པའི་ཕྱིར། འདོད་ན། དེ་ཆོས་ཅན། སྐྱེ་གནས་ལ་མྱོང་འགྱུར་གྱི་ལས་ཡིན་
པར་ཐལ། རང་གི་རྣམ་སྨིན་སྐྱེ་བ་ཕྱི་མ་དེ་ཉིད་ལ་འབྱིན་པའི་ལས་ཡིན་པའི་
ཕྱིར། འདོད་མི་ནུས་ཏེ། ལན་གྲངས་གཞན་ལ་མྱོང་འགྱུར་གྱི་ལས་ཡིན་
པའི་ཕྱིར། ཁྱབ་པ་ཁས། རྟགས་གྲུབ་སྟེ། རང་གི་རྣམ་སྨིན་སྐྱེ་བ་ཕྱི་མ་ལ་
འབྱིན་པའི་ལས་ཡིན་པའི་ཕྱིར། འཁོར་གསུམ། ཡང་ཁོ་ན་རེ། འཕེན་བྱེད་
ཀྱི་ལས་གཅིག་གིས་འདོད་ལྷ་རིགས་དྲུག་ཏུ་རིམ་གྱིས་སྐྱེ་བ་འཕེན་པ་ཡོད་་་་
559

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པར་ཐལ། ལས་གཅིག་གི་སྐྱེ་བ་དུ་མ་འཕེན་པ་ཡོད་པའི་ཕྱིར། འདོད་ན། །
འཕེན་བྱེད་ཀྱི་ལས་གཅིག་གི་འདོད་ལྷ་རིག་དྲུག་ཏུ་རིམ་གྱིས་སྐྱེ་བ་ལེན་པའི་ས་
ཚེ་སུམ་ཅུ་རྩ་གསུམ་པའི་འབྲས་བུའི་རྟེན་འབྲེལ་དྲུག་དང་། བྱ་རྒྱལ་ཆེན་
རིགས་བཞི་པའི་འབྲས་བུའི་རྟེན་འབྲེལ་དྲུག་པོ་དེ་གཉིས་འཕེན་བྱེད་ཀྱི་ལས་་
གཅིག་གིས་འཕངས་འབྲས་ཡིན་པར་ཐལ་ལོ། །འདོད་ན། དེའི་ཚེ་དེ་
གཉིས་རྟེན་འབྲེལ་ཚར་གཅིག་ཏུ་གཏོགས་པར་ཐལ། འདོད་པའི་ཕྱིར། །
འདོད་ན། ། དེའི་ཚེ་སུམ་ཅུ་རྩ་གསུམ་པའི་སྐྱེ་བའི་རྟེན་འབྲེལ་ཆོས་ཅན། །
ཁྱོད་རང་དང་རྟེན་འབྲེལ་ཚར་གཅིག་པའི་རྒ་བའི་རྟེན་འབྲེལ་སྔོན་དུ་མ་སོང་
བར་ཐལ། ཁྱོད་སྐྱེ་བའི་རྟེན་འབྲེལ་ཡིན་པའི་ཕྱིར། མ་ཁྱབ་ན། མ་སྐྱེས་
པར་ཤི་བ་ཡོད་པར་ཐལ། མ་ཁྱབ་པ་དེའི་ཕྱིར། འདོད་མི་ནུས་ཏེ། ཁྱོད་
རང་དང་རྟེན་འབྲེལ་ཚར་གཅིག་པའི་རྒྱལ་ཆེན་རིགས་བཞི་པའི་རྒ་བའི་རྟེན་་་
འབྲེལ་སྔོན་དུ་སོང་བའི་ཕྱིར། མ་གྲུབ་ན། དེར་ཐལ། འཕེན་བྱེད་ཀྱི་ལས་
གཅིག་གིས་འདོད་ལྷ་རིགས་དྲུག་ཏུ་སྐྱེ་བ་དེའི་ཚེ་རྒྱལ་ཆེན་རིགས་བཞིའི་་་་་་
འབྲས་བུའི་རྟེན་འབྲེལ་དྲུག་དང་། སུམ་ཅུ་རྩ་གསུམ་པའི་འབྲས་བུའི་རྟེན་
འབྲེལ་དྲུག་རྟེན་འབྲེལ་ཚར་གཅིག་ཏུ་གཏོགས་པའི་ཕྱིར། རྟགས་ཁས། །
ཟེར་ན། རྩ་བའི་ཐལ་འགྱུར་གསུམ་པ་ལ་མ་ཁྱབ། བྱས་པ་ལ་ཁོ་ན་རེ། །
ལས་གཅིག་གིས་འདོད་ལྷ་རིགས་དྲུག་ཏུ་སྐྱེ་བ་དེའི་ཚེ་སུམ་ཅུ་རྩ་གསུམ་པའི་་
སྐྱེ་བའི་རྟེན་འབྲེལ་དེ་རྒྱལ་ཆེན་རིགས་བཞིའི་སྐྱེ་བའི་རྟེན་འབྲེལ་དང་རྟེན་
འབྲེལ་ཚར་གཅིག་ཏུ་མ་གཏོགས་པར་ཐལ། མ་ཁྱབ་པ་དེའི་ཕྱིར། འདོད་
560

རྟེན་འབྲེལ་མཐའ་དཔྱོད།
ན། དེའི་ཚེ་སུམ་ཅུ་རྩ་གསུམ་པའི་སྐྱེ་བའི་རྟེན་འབྲེལ་ཆོས་ཅན། ཁྱོད་རྒྱལ་
ཆེན་རིགས་བཞིར་སྐྱེ་བའི་རྟེན་འབྲེལ་དང་རྟེན་འབྲེལ་ཚར་གཅིག་ཏུ་
གཏོགས་པར་ཐལ། ཁྱོད་དང་རྟེན་འབྲེལ་ཚར་གཅིག་པའི་འདུ་བྱེད་ཀྱི་རྟེན་
འབྲེལ་དེ་དང་ཚར་གཅིག་ཏུ་གཏོགས་པའི་ཕྱིར། ཟེར་ན་མ་ཁྱབ་བོ། །ཡང་
ཁོ་ན་རེ། རྒྱལ་ཆེན་རིགས་བཞིའི་སྐྱེ་འགྱུར་གྱི་སྲིད་པའི་རྟེན་འབྲེལ་ཡང་
ཡིན། སུམ་ཅུ་རྩ་གསུམ་དུ་སྐྱེ་འགྱུར་གྱི་སྲིད་པའི་རྟེན་འབྲེལ་ཡང་ཡིན་པའི་
གཞི་མཐུན་ཡོད་པར་ཐལ། དེ་གཉིས་སུ་སྐྱེ་འགྱུར་གྱི་འདུ་བྱེད་ཀྱི་རྟེན་
འབྲེལ་གྱི་གཞི་མཐུན་ཡོད་པའི་ཕྱིར་ཟེར་ན་མ་ཁྱབ་བོ། །མ་ཁྱབ་མཚམས་
དང་པོ་ལ། ལྷས་བྱིན་ཆོས་ཅན། ་ མཆོད་སྦྱིན་དང་རྒྱུད་གཅིག་ཡིན་པར་
ཐལ། ཁྱོད་རང་དང་རྒྱུད་གཅིག་པའི་གང་ཟག་དང་རྒྱུད་གཅིག་ཡིན་པ་གང་
ཞིག དེ་མཆོད་སྦྱིན་དང་རྒྱུད་གཅིག་ཡིན་པའི་ཕྱིར། མ་ཁྱབ་ན། ཁྱོད་དང་
རྟེན་འབྲེལ་ཚར་གཅིག་ཏུ་གཏོགས་པའི་འདུ་བྱེད་ཀྱི་རྟེན་འབྲེལ་དེ་རྒྱལ་ཆེན་
རིགས་བཞི་པའི་སྐྱེ་བའི་རྟེན་འབྲེལ་དང་ཚར་གཅིག་ཡིན་ན་ཁྱོད་དེ་དང་ཚར་
གཅིག་ཡིན་པས་ཁྱབ་པ་ཡོད་པར་བུད། མ་གྲུབ་ན། དེར་ཐལ། མཆོད་
སྦྱིན་དེ་དང་རྒྱུད་གཅིག་ཡིན་པའི་ཕྱིར། མ་གྲུབ་ན། མཆོད་སྦྱིན་ཆོས་ཅན།
ཁྱོད་དེ་དང་རྒྱུད་གཅིག་ཡིན་པར་ཐལ། ཁྱོད་ཀྱི་རྒྱུད་ཀྱི་ཤེས་པ་དེ་དེའི་རྒྱུད་
ཀྱི་ཤེས་པ་ཡིན་པའི་ཕྱིར། གཞན་ཡང་། ཐམས་ཅད་ཡོད་སྨྲའི་གཞུང་
བསླབ་བཏུས་སུ་དྲངས་པ་ལས། དགེ་སློང་དག་དགེ་སློང་གིས་འདི་ལྟར་སྐྲ་
དང་སེན་མོའི་མཆོད་རྟེན་ལ་ཡན་ལག་ཐམས་ཅད་ཀྱིས་ཕྱག་འཚལ་ཏེ།།
561

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སེམས་དང་པར་བྱེད་པ་ལ་ལྟོས། བཙུན་པ་དེ་ལྟར་ལགས་སོ། །དགེ་སློང་
དག་དགེ་སློང་འདིས་ཅི་ཙམ་ཞིག་ནོན་པའི་འོག་དཔག་ཚད་བརྒྱད་ཁྲི་བཞི་་་
སྟོང་ན་གསེར་གྱི་འཁོར་ལོ་ལ་ཐུག་པའི་བར་ན། བྱེ་མ་ཇི་སྙེད་ཡོད་པ་དེ་
སྙེད་དུ་དགེ་སློང་འདིས་འཁོར་ལོས་སྒྱུར་བའི་རྒྱལ་སྲིད་སྟོང་འགྱུར་དུ་ལོངས་་
སྤྱོད་པར་འགྱུར་རོ། །ཞེས་གསུངས་པ་མི་འཐད་པར་ཐལ། འཕེན་བྱེད་
དགེ་བའི་ལས་གཅིག་གིས་འཁོར་ལོས་སྒྱུར་བའི་རྒྱལ་སྲིད་ཀྱི་སྐྱེ་བ་བརྒྱ་སྟོང་
ལ་སོགས་པ་འཕེན་པ་མེད་པའི་ཕྱིར། རྟགས་ཁས། གཞན་ཡང་། འཕེན་
བྱེད་ཀྱི་ལས་གཅིག་གིས་ལུས་དུ་མ་འཕེན་པ་ཡོད་པར་ཐལ། འཕེན་བྱེད་ཀྱི་
ལས་གཅིག་གིས་འབྲས་བུ་ཆེ་བའི་སྐྱེ་བ་དང་། གནས་གཙང་གི་སྐྱེ་བ་གཉིས་
འཕེན་པ་ཡོད་པའི་ཕྱིར་ཏེ། འབྲས་བུ་ཆེ་བའི་སྐྱེ་བ་འཕེན་བྱེད་ཀྱི་ལས་དང་།
གནས་གཙང་དུ་སྐྱེ་བ་འཕེན་བྱེད་ཀྱི་ལས་ཀྱིས་གཞི་མཐུན་ཡོད་པའི་ཕྱིར་ཏེ།
གསེར་འཕྲེང་ལས། གལ་ཏེ་བདེན་པ་མཐོང་བ་ལ་འཕེན་པ་མེད་ན་ཕྱིར་མི་
འོང་སྤེལ་མ་སྒོམ་པ་དེ། གནས་གཙང་མར་སྐྱེ་བ་མི་རིགས་ཏེ། དེར་སྐྱེ་བ་ལ་
བསམ་གཏན་ཟག་མེད་ཀྱང་སྐྱེ་དགོས་ལ། ། སོ་སྐྱེའི་དུས་སུ་ཟག་མེད་མ་ཐོབ་
ཅིང་། འཕགས་པའི་ཚེ་ལས་མ་བསགས་པའི་ཕྱིར་ཞེ་ན། དེ་ལ་འབྲས་བུ་ཚེ་
བར་སྐྱེ་བའི་ལས་ཐོགས་མེད་ནས་ཡོད་ལ་དེ་སྲེལ་མས་གནས་གཙང་དུ་སྐྱེ་་་་
བའི་རྒྱུར་བསྒྱུར་བས་ཉེས་པ་མེད་ཅེས་དོན་གསལ་ལས་འཆད་པ་ལྟར་ཁས་་་
བླང་ངོ་། །ཞེས་གསུངས་པའི་ཕྱིར། རྣམ་བཤད་སྙིང་པོ་རྒྱན་ལས། སྔོན་སོ་
སྐྱེའི་དུས་སུ་བསམ་གཏན་བཞི་པར་འཕེན་བྱེད་ཀྱི་ལས་བསགས་པ་དེ་ཉིད་་་་
562

རྟེན་འབྲེལ་མཐའ་དཔྱོད་
བསམ་གཏན་བཞི་པ་དག་པ་བ་བསྒོམ་པས། གནས་གཙང་མར་སྐྱེ་བའི་རྒྱུར་
སྒྱུར་བར་བྱེད་པའི་ཕྱིར། བདེན་པ་མཐོང་ནས་ཡང་སྲིད་འཕེན་བྱེད་ཀྱི་ལས་
གསར་དུ་གསོག་པར་ཐལ་བའི་སྐྱོན་མེད་དོ། །ཞེས་གསུངས་པ་མི་འཐད་
པར་ཐལ། བསམ་གཏན་བཞི་པའི་སོ་སྐྱེའི་སྐྱེ་བ་འཕེན་བྱེད་ཀྱི་ལས་དེ་ཉིད་
བསམ་གཏན་བཞི་པའི་སྤེལ་སྒོམ་གྱི་ནང་ཚན་དུ་གྱུར་པའི་བསམ་གཏན་བཞི་་
པའི་དངོས་གཞིའི་སྙོམས་འཇུག་དག་པ་བ་བསྒོམས་པ་ལ་བརྟེན་ནས་གནས་་
གཙང་གི་རྒྱུར་སྒྱུར་བ་གཅིག་མེད་པའི་ཕྱིརཏེ། བསམ་གཏན་བཞི་པའི་སོ་
སྐྱེའི་སྐྱེ་བ་འཕེན་བྱེད་ཀྱི་ལས་དང་། གནས་གཙང་གི་སྐྱེ་བ་འཕེན་བྱེད་ཀྱི་
ལས་ཀྱི་གཞི་མཐུན་མེད་པའི་ཕྱིར། མ་གྲུབ་ན་འགལ་ལོ། །བྱས་པ་ལ་ཁོ་ན་
རེ། མཛོད་ལས། གཅིག་གིས་སྐྱེ་བ་གཅིག་འཕེན་གྱི། །ཡོངས་རྫོགས་བྱེད་
པ་དུ་མ་ཡིན། །ཞེས་གསུངས་པ་མི་འཐད་པར་ཐལ། འཕེན་བྱེད་ཀྱི་ལས་
གཅིག་གིས་ལུས་དུ་མ་འཕེན་པ་ཡོད་པའི་ཕྱིར། ཟེར་ན་མ་ཁྱབ་སྟེ། འཕེན་
བྱེད་ཀྱི་ལས་གཅིག་གིས་ལུས་གཅིག་འཕེན་པ་ཡོད་ཅིང་། རྫོགས་བྱེད་ཀྱི་
ལས་ལ་ལས་དུ་མ་དགོས་པ་ལུང་དེའི་དོན་ཡིན་པའི་ཕྱིར། ཡང་ཁོ་ན་རེ།
འགྲུབ་བྱེད་ཀྱི་རྒྱུ་སྲེད་ལེན་སྲིད་པ་གསུམ་དུ་ཡོད་པ་ལས། སྲེད་པའི་རྟེན་
འབྲེལ་མངོན་དུ་གྱུར་ནས་ལེན་པའི་རྟེན་འབྲེལ་མངོན་དུ་མ་གྱུར་པའི་སྐབས་་
དེར་འཆི་འཕོ་བ་ཅིག་མེད་པར་ཐལ། རྟེན་འབྲེལ་ཡན་ལག་བཅུ་གཉིས་པོ་
དེ་མྱུར་ན་ཚེ་གཉིས་ལ་རྫོགས་པ་ཡོད་ཅིང་། ཇི་ལྟར་བུལ་ཡང་ཚེ་གསུམ་ལ་
ངེས་པར་རྫོགས་དགོས་པའི་ཕྱིར། རྟགས་ཁས། འདོད་ན། སྲེད་ལེན་
563

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཉིས་མངོན་དུ་གྱུར་ནས་སྲིད་པའི་རྟེན་འབྲེལ་མངོན་དུ་མ་གྱུར་པའི་གནས་་
སྐབས་དེར་འཆི་འཕོ་བ་ཅིག་མེད་པར་ཐལ་ལོ། །འདོད་ན། ཡན་ལག་བཅུ་
གཅིག་པ་མངོན་དུ་གྱུར་ནས་བཅུ་གཉིས་པ་མངོན་དུ་མ་གྱུར་པའི་གནས་་་་་་
སྐབས་དེར་འཆི་འཕོ་བ་མེད་པར་ཐལ། ཡན་ལག་བརྒྱད་པ་མངོན་དུ་གྱུར་
ནས་དགུ་པ་མངོན་དུ་མ་གྱུར་པའི་སྐབས་དེར་འཆི་འཕོ་བ་ཡང་མེད། དགུ་
པ་མངོན་དུ་གྱུར་ནས། བཅུ་པ་མངོན་དུ་མ་གྱུར་པའི་སྐབས་དེར་འཆི་འཕོ་
བ་ཡང་མེད་པའི་ཕྱིར། འདོད་ན། ཡན་ལག་བཅུ་པ་མངོན་དུ་གྱུར་ནས་
བཅུ་གཅིག་པ་མངོན་དུ་མ་གྱུར་པའི་གནས་སྐབས་དེར་འཆི་འཕོ་བ་མེད་པར་
ཐལ་ལོ། །ཟེར་ན་འདིར་མ་ཁྱབ་བོ། ། ཡང་ཁོ་ན་རེ། མིའི་བར་དོར་སྐྱེས་
པས་མིར་སྐྱེས་པའི་གོ་ཚོད་དམ་མི་ཆོད། ཆོད་ན་མིའི་བར་དོར་སྐྱེས་པའི་
སེམས་ཅན་དེ་མི་ཡིན་པར་ཐལ། དེས་དེའི་གོ་ཆོད་པའི་ཕྱིར། འདོད་ན།
དེ་ཆོས་ཅན། འགྲོ་བ་རིགས་དྲུག་པོ་གང་རུང་ཡིན་པར་ཐལ། མི་ཕལ་པ་
ཡིན་པའི་ཕྱིར། འདོད་མི་ནུས་ཏེ། ཁྱོད་བར་དོའི་སེམས་ཅན་ཡིན་པའི་
ཕྱིར། གཉིས་པ་ལྟར་ན། མིའི་བར་དོའི་ཚེ་དེ་མིར་སྐྱེས་པའི་ཚེ་མ་ཡིན་པར་
ཐལ། དེས་དེ་གོ་མི་ཆོད་པའི་ཕྱིར། འདོད་ན། མིའི་བར་དོའི་ཚེ་དེ་མིའི་ཚེ་
ལས་ཚེ་གཞན་དུ་འདྲེན་རིགས་པར་ཐལ། འདོད་པའི་ཕྱིར་ཟེར་ན། འདིར་
མ་ཁྱབ་བོ། །
1: བརྒྱད་པ་ས་མཚུངས་པའི་རྣམ་གཞག་བཤད་པ།
༈ བརྒྱད་པ་ས་མཚུངས་པའི་རྣམ་གཞག་འབྱེད་པ་ལ། དགག་གཞག་
564

རྟེན་འབྲེལ་མཐའ་དཔྱོད་
གཉིས་ལས། དང་པོ་ནི། མཁས་པ་ཁ་ཅིག མ་རིག་པ་དང་རྣམ་ཤེས་
གཉིས་ལས་གང་དུ་བསགས་པའི་བསགས་སར་གཏོགས་ཏེ། མ་རིག་པ་དེ་
ཉོན་ཡིད་འཁོར་གྱི་མ་རིག་པ་དང་རྣམ་ཤེས་དེ་ཀུན་གཞིའི་རྣམ་ཤེས་ལ་བྱེད་་་
རིགས་པ་གང་ཞིག ཉོན་ཡིད་དང་ཀུན་གཞིའི་རྣམ་ཤེས་གཉིས་རྟེན་གང་དུ་
སྐྱེ་བའི་སྐྱེ་སར་གཏོགས་པའི་ཕྱིར། སུམ་ཅུ་པ་ལས། གང་དུ་སྐྱེས་པ་དེའི་འོ།།
ཞེས་གསུངས་པའི་ཕྱིར། འདུ་བྱེད་གང་དུ་སྐྱེ་འགྱུར་གྱི་སར་གཏོགས་ཏེ།།
ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་འཕེན་པ་མེད་པའི་ཕྱིར། །
འབྲས་དུས་ཀྱི་རྣམ་ཤེས་སོགས་འབྲས་བུའི་རྟེན་འབྲེལ་རྣམས། གང་དུ་སྐྱེ་
འགྱུར་གྱི་སར་གཏོགས་ཏེ། འདུ་བྱེད་དེ་གང་དུ་སྐྱེ་འགྱུར་གྱི་སར་གཏོགས་
པ་གང་ཞིག་ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་འཕེན་པ་མེད་པའི་ས་
ཕྱིར། སྲེད་ལེན་སྲིད་པ་གསུམ་པོ་དེ་གང་གི་སར་གཏོགས་ཤེ་ན། འདི་ལ་
དོན་གསལ་རྣམ་བཤད་པ་ན་རེ། སྐྱེ་བའི་ས་པ་གང་ཡིན་པ། མངོན་པར་
འགྲུབ་པར་བྱེད་པའི་ཉོན་མོངས་ཡང་ངེས་པར་དེའི་ས་པ་ཁོ་ན་ཡིན་ནོ། །
ཞེས་གསུངས་པས། སྲེད་ལེན་གཉིས་གང་དུ་སྐྱེ་འགྱུར་གྱི་སར་གཏོགས་པར་
བཤད་ཅེས་གསུངས་པ་འདི་འོག་ས་ནས་གོང་སར་སྐྱེ་བ་ལ་འགྲིག་ཀྱང་།
གོང་ས་ནས་འོག་སར་སྐྱེ་བ་ལ་མི་འགྲིག་སྟེ། བསམ་གཏན་དང་པོ་ནས་
འདོད་པར་སྐྱེ་བ་དེའི་ཚེ་ན། སྲེད་ལེན་གཉིས་པོ་དེ་འདོད་པའི་སར་
གཏོགས་པ་མ་ཡིན་ཏེ། བསམ་གཏན་དང་པོའི་སར་གཏོགས་པ་ཡིན་པའི་
ཕྱིར། དེའི་ཚེ་ན་སྲེད་ལེན་གཉིས་པོ་དེ་འདོད་པའི་སར་གཏོགས་མ་ཡིན་ཏེ།
565

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བསམ་གཏན་དང་པོའི་རྟེན་ལ་འདོད་པའི་ཉོན་མོངས་མེད་པའི་ཕྱིར་ཏེ། །
གོང་སའི་རྟེན་ལ་འོག་སའི་ཉོན་མོངས་མེད་པ་ཆོས་མངོན་པའི་སྤྱི་སྐད་ཡིན་་་་
པའི་ཕྱིར། ཞེས་གསུངས། རེ་ཞིག་ཉོན་ཡིད་ཡོད་པར་ཐལ། དམ་བཅའ་
འཐད་པའི་ཕྱིར། འདོད་ན། ཆོས་ཉིད་ལ་རྩེ་གཅིག་ཏུ་མཉམ་པར་གཞག་
པའི་ཐེག་ཆེན་གྱི་སྦྱོར་ལམ་ཆོས་མཆོག་འབྲིང་ལ་གནས་པའི་སེམས་དཔའི་་་་
རྒྱུད་ལ་ཉོན་ཡིད་ཡོད་པར་ཐལ། ཉོན་ཡིད་ཡོད་པ་གང་ཞིག ཉོན་ཡིད་དེ་
གནས་སྐབས་གསུམ་མ་གཏོགས་པའི་འཁོར་བའི་གནས་སྐབས་ཐམས་ཅད་་་་
དུ་འབྱུང་བར་ཆོས་མངོན་པ་ལས་བཤད་པའི་ཕྱིར། འདོད་མི་ནུས་ཏེ། །
དེའི་རྒྱུད་ལ་བདེན་འཛིན་མེད་པའི་ཕྱིར། འགྲེལ་པ་དོན་གསལ་ལས། རྣམ་
པ་ནི་རྣམ་པར་རྟོག་པ་ཐམས་ཅད་མི་འཐད་པས། ཞེས་གསུངས་པའི་ཕྱིར།
གཞན་ཡང་། འཇིག་ལྟ་མ་རིག་པ་མ་ཡིན་པར་ཐལ། ཉོན་ཡིད་ཡོད་པའི་
ཕྱིར། རྟགས་ཁས། འདོད་ན། བཀག་ཟིན། གཞན་ཡང་། ས་གཞན་གྱི་
ལས་ཀྱིས་ས་གཞན་གྱི་རྣམ་སྨིན་འགྲུབ་པ་ཡོད་པར་ཐལ། ས་གཞན་གྱི་ཉོན་
མོངས་བས་ས་གཞན་གྱི་རྣམ་སྨིན་འགྲུབ་པ་ཡོད་པའི་ཕྱིར་ཏེ། བསམ་གཏན་
དང་པོ་ནས་འདོད་པར་སྐྱེ་བ་དེའི་ཚེ་ན་སྲེད་ལེན་གཉིས་པོ་དེ་བསམ་གཏན་་་་
དང་པོའི་སར་གཏོགས་པའི་ཕྱིར། རྟགས་ཁས། འདོད་ན། ས་གཞན་གྱི་
ལས་ཀྱིས་ས་གཞན་གྱི་རྣམ་སྨིན་འཕེན་པ་ཡོད་པར་ཐལ་ལོ། །རྟགས་གསལ་
ཁས། གཞན་ཡང་། བསམ་གཏན་དང་པོའི་རྟེན་ལ་འདོད་པའི་ཉོན་མོངས་
ཡོད་པར་ཐལ། བསམ་གཏན་དང་པོ་ནས་འདོད་པར་འཆི་འཕོ་ཁ་མའི་གང་
566

རྟེན་འབྲེལ་མཐའ་དཔྱོད། །
ཟག་གི་རྒྱུད་ལ་འདོད་པའི་ཉོན་མོངས་ཡོད་པའི་ཕྱིར་ཏེ། བསམ་གཏན་དང་
པོ་ནས་དམྱལ་བར་འཆི་འཕོ་ཁ་མའི་གང་ཟག་གི་རྒྱུད་ལ་སྐྱེས་པའི་འདོད་་་་་
ཉོན་ཡོད་པའི་ཕྱིར་ཏེ། དེའི་རྒྱུད་ལ་མི་དགེ་བའི་ལས་ཡོད་པའི་ཕྱིར། ཁྱབ་
སྟེ། མི་དགེ་བའི་ལས་ཡིན་ན་འདོད་པའི་མི་དགེ་བའི་ལས་ཡིན་དགོས་པའི་
ཕྱིར་ཏེ། ཁམས་གོང་མའི་སས་བསྡུས་ཀྱི་མི་དགེ་བའི་ལས་མེད་པའི་ཕྱིར།
གོང་གི་རྟགས་མ་གྲུབ་ན། དེའི་རྒྱུད་ལ་མི་དགེ་བའི་ལས་ཡོད་པར་ཐལ། །
དེའི་རྒྱུད་ལ་དམྱལ་བའི་རྣམ་སྨིན་འགྲུབ་བྱེད་ཀྱི་ལས་ཡོད་པའི་ཕྱིར། མ་
གྲུབ་ན། དེ་ཆོས་ཅན། ཁྱོད་ཀྱི་རྒྱུད་ལ་དམྱལ་བའི་རྣམ་སྨིན་འགྲུབ་བྱེད་
པའི་ལས་ཡོད་པར་ཐལ། ཁྱོད་ལས་ཉོན་གྱི་དབང་གིས་དམྱལ་བར་འཆི་འཕོ་
ཁ་མའི་གང་ཟག་ཡིན་པའི་ཕྱིར། བྱས་པ་ལ་ཁོ་ན་རེ། བསམ་གཏན་དང་པོ་
ནས་འདོད་པར་འཆི་འཕོ་ཁ་མའི་གང་ཟག་གི་རྒྱུད་ལ་འདོད་པའི་ཉོན་མོངས་
མེད་པར་ཐལ། བསམ་གཏན་དང་པོ་ནས་འདོད་པར་སྐྱེས་མ་ཐག་པའི་གང་
ཟག་དེ་སྔར་འདོད་ཉོན་དང་མི་ལྡན་པ་ལས། ཕྱིས་འདོད་ཉོན་གསར་དུ་
རྙེད་པ་ཡིན་པའི་ཕྱིར་ཏེ། མཛོད་ལས། ཁམས་གསུམ་པ་ཡི་ཉོན་མོངས་
ཅན། །དྲུག་དང་དྲུག་དང་གཉིས་རྙེད་དོ། །ཞེས་གསུངས་པའི་ཕྱིར། ཟེར་
ན་མ་ཁྱབ་བོ། །ཡང་ཁོ་ན་རེ། བསམ་གཏན་དང་པོ་ནས་འདོད་པར་འཆི་
འཕོ་ཁ་མའི་གང་ཟག་དེའི་རྒྱུད་ལ་འདོད་པའི་སས་བསྡུས་ཀྱི་འདོད་ཆགས་་་་
ཡོད་པར་ཐལ། དེའི་རྒྱུད་ལ་འདོད་པའི་ཉོན་མོངས་ཡོད་པའི་ཕྱིར། རྟགས་
ཁས། འདོད་ན། དེ་ཆོས་ཅན། ཁྱོད་ཀྱི་རྒྱུད་ལ་དེ་མེད་པར་ཐལ། ཁྱོད་
567

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་པའི་ཕྱིར་ཏེ། ཁྱོད་
བསམ་གཏན་གྱི་དངོས་གཞི་ཐོབ་པའི་གང་ཟག་ཡིན་པའི་ཕྱིར་ཏེ། ཁྱོད་
བསམ་གཏན་དང་པོའི་གང་ཟག་ཡིན་པའི་ཕྱིར་ཟེར་ན། དམན་ལམ་སྔོན་དུ་
མ་སོང་བའི་བྱང་འཕགས་ཆོས་ཅན། ཁྱོད་ཀྱི་རྒྱུད་ལ་འདོད་པའི་སས་བསྡུས་
ཀྱི་འདོད་ཆགས་མེད་པར་ཐལ། ཁྱོད་བསམ་གཏན་གྱི་དངོས་གཞི་ཐོབ་པའི་
གང་ཟག་ཡིན་པའི་ཕྱིར། ཁྱབ་པ་ཁས། འདོད་མི་ནུས་ཏེ། ཁྱོད་རང་རྒྱུད་
ཀྱི་འདོད་ཉོན་གཞན་དོན་བྱེད་པའི་ཡན་ལག་ཏུ་སྒྱུར་བར་བྱེད་པའི་རྒྱལ་སྲས་
འཕགས་པ་ཡིན་པའི་ཕྱིར། ཡང་ཁ་ཅིག མ་རིག་པ་མ་གཏོགས་ཡན་ལག་
ལྷག་མ་རྣམས་ས་མཚུངས་ཏེ། དེ་རྣམས་གང་དུ་སྐྱེ་འགྱུར་གྱི་སར་གཏོགས་
པའི་ཕྱིར། མ་རིག་པ་ལ་མུ་བཞི་ཡོད་དེ། སྐྱེ་ས་ཁོ་ནར་གཏོགས་པ། འཆི་
ས་ཁོ་ནར་གཏོགས་པ། སྐྱེ་འཆི་གཉིས་ཀའི་སར་གཏོགས་པ། སྐྱེ་འཆི་
གཉིས་ཀ་མ་ཡིན་པའི་སར་གཏོགས་པ་དང་བཞི། དང་པོ་ནི། བསམ་
གཏན་དང་པོ་སོགས་གང་ཡང་རུང་བ་ནས། འདོད་པར་སྐྱེ་བ་དེའི་ཚེ་ན་མ་
རིག་པ་དེ་སྐྱེ་ས་ཁོ་ནར་གཏོགས་ཏེ། དེ་འདོད་པའི་སར་གཏོགས་པའི་ཕྱིར།
འདོད་པ་ནས་བསམ་གཏན་དང་པོར་སྐྱེ་བ་དེའི་ཚེ་ན་མ་རིག་པ་དེ་འཆི་ས་ཁོ་
ནར་གཏོགས་ཏེ། དེ་འདོད་པའི་སར་གཏོགས་པའི་ཕྱིར། འདོད་པ་ནས་
འདོད་པར་སྐྱེ་བ་དེའི་ཚེ་ན་མ་རིག་པ་དེ་སྐྱེ་འཆི་གཉིས་ཀའི་སར་གཏོགས་ཏེ།
དེ་འདོད་པའི་སར་གཏོགས་པའི་ཕྱིར། འདོད་པ་ནས་བསམ་གཏན་གཉིས་
པར་སྐྱེ་བ་དེའི་ཚེ་མ་རིག་པ་དེ་སྐྱེ་འཆི་གཉིས་ཀ་མ་ཡིན་པའི་སར་གཏོགས་ཏེ།
568

རྟེན་འབྲེལ་མཐའ་དཔྱོད།
དེ་འདོད་པའི་སར་ཡང་མ་གཏོགས། བསམ་གཏན་གཉིས་པའི་སར་ཡང་མ་
གཏོགས་པའི་ཕྱིར་ཏེ། དེ་བསམ་གཏན་དང་པོའི་སར་གཏོགས་པའི་ཕྱིར་
ཟེར་ན། 
འདོད་པ་ནས་འདོད་པར་སྐྱེ་བ་དེའི་ཚེ་ན་མ་རིག་པ་ཡིན་ན་སྐྱེ་
འཆི་གཉིས་ཀའི་སར་གཏོགས་པས་ཁྱབ་པར་ཐལ། དེའི་ཚེ་ན་མ་རིག་པ་དེ་
སྐྱེ་འཆི་གཉིས་ཀའི་སར་གཏོགས་པའི་ཕྱིར། རྟགས་ཁས། འདོད་ན། དུད་
འགྲོ་ནས་འདོད་ལྟར་སྐྱེ་བ་དེའི་ཚེ་ན་མ་རིག་པ་དེ་སྐྱེ་འཆི་གཉིས་ཀའི་སར་་་་་
གཏོགས་པར་ཐལ། འདོད་པའི་ཕྱིར། འདོད་ན། དེའི་ཚེ་ན་མ་རིག་པ་དེ་
དུད་འགྲོའི་མ་རིག་པ་ཡིན་པར་ཐལ། དེ་འཆི་སར་གཏོགས་པའི་ཕྱིར།།
འདོད་ན། དེ་འདོད་ལྷའི་མ་རིག་པ་ཡིན་པར་ཐལ། དེ་སྐྱེ་སར་གཏོགས་
པའི་ཕྱིར། རྟགས་ཁས། འདོད་ན། དེ་ཆོས་ཅན། ཁྱོད་འདོད་ལྷའི་མ་
རིག་པ་མ་ཡིན་པར་ཐལ། 
ཁྱོད་དུད་འགྲོའི་མ་རིག་པ་ཡིན་པའི་ཕྱིར།
རྟགས་གསལ་ཁས། ཡང་ཁ་ཅིག མ་རིག་པ་དང་རྣམ་ཤེས་གཉིས་ལས་གང་
དུ་བསགས་པའི་སར་གཏོགས། ། ལྷག་མ་རྣམས་གང་དུ་སྐྱེ་འགྱུར་གྱི་སར་
གཏོགས་ཞེས་ཟེར་ན། འོ་ན་བསམ་གཏན་དང་པོའི་དངོས་གཞིའི་སྙོམས་
འཇུག་མ་ཐོབ་པར་བསམ་གཏན་གཉིས་པའི་ཉེར་བསྡོགས་སྒོམ་པ་ཅིག་ཡོད་
པར་ཐལ། ། བསམ་གཏན་དང་པོའི་དངོས་གཞི་མ་ཐོབ་པར་བསམ་གཏན་
གཉིས་པའི་རྣམ་སྨིན་འཕེན་བྱེད་ཀྱི་ལས་གསར་དུ་གསོག་པ་ཡོད་པའི་ཕྱིར་ཏེ
འདོད་པ་ལ་འདོད་ཆགས་དང་མ་བྲལ་བར་བསམ་གཏན་གཉིས་པའི་རྣམ་་་་་
སྨིན་འཕེན་བྱེད་ཀྱི་ལས་གསར་དུ་གསོག་པ་ཡོད་པའི་ཕྱིར་ཏེ། བསམ་གཏན་
569

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
གཉིས་པའི་རྣམ་སྨིན་འཕེན་བྱེད་ཀྱི་ལས་གསོག་བཞིན་པའི་འདོད་པའི་རྟེན་་
ཅན་གྱི་གང་ཟག་དེ་འདོད་ཆགས་དང་མ་བྲལ་བ་ཡིན་པའི་ཕྱིར་ཏེ། དེའི་
རྒྱུད་ལ་འདོད་ཉོན་མངོན་གྱུར་དུ་ཡོད་པའི་ཕྱིར་ཏེ། འདོད་པའི་རྟེན་ཅན་
གྱི་གང་ཟག་གི་རྒྱུད་ཀྱི་བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་
ཀྱི་ཀུན་སློང་དུ་གྱུར་པའི་མ་རིག་པ་དེ་འདོད་པའི་སས་བསྡུས་ཡིན་པའི་ཕྱིར།
གཉིས་པ་རང་ལུགས་ནི། ས་དགུ་གང་ནས་ས་དགུར་སྐྱེ་བ་བརྒྱད་ཅུ་རྩ་
གཅིག་ལས། ས་དགུ་པོ་གང་ཡང་རུང་བ་ནས་འདོད་པར་སྐྱེ་བ་དེའི་ཚེ་ན་
ཡན་ལག་བཅུ་གཉིས་པོ་ཐམས་ཅད་ས་མཚུངས་ཏེ། དེ་ཐམས་ཅད་འདོད་
པའི་སས་བསྡུས་ཡིན་པའི་ཕྱིར། ། ས་དགུ་པོ་གང་ཡང་རུང་བ་ནས་བསམ་
གཏན་དང་པོར་སྐྱེ་བ་དེའི་ཚེ་ན་མ་རིག་པ་མ་གཏོགས་ལྷག་མ་གཞན་རྣམས་་་་
ས་མཚུངས་ཏེ། དེ་རྣམས་བསམ་གཏན་དང་པོའི་སས་བསྡུས་ཡིན་པའི་ཕྱིར།
མ་རིག་པ་མི་མཚུངས་ཏེ། དེའི་ཚེ་ན་མ་རིག་པ་འདོད་པའི་སས་བསྡུས་ཡིན་
པའི་ཕྱིར། ས་དགུ་པོ་གང་ཡང་རུང་བ་ནས་བསམ་གཏན་གཉིས་པར་སྐྱེ་བ་
དེའི་ཚེ་ན་མ་རིག་པ་མ་གཏོགས་ཡན་ལག་ལྷག་མ་གཞན་རྣམས་ས་མཚུངས་་་་
ཏེ། དེ་རྣམས་བསམ་གཏན་གཉིས་པའི་སས་བསྡུས་པའི་ཕྱིར། མ་རིག་པ་
མི་མཚུངས་ཏེ། དེའི་ཚེ་མ་རིག་པ་བསམ་གཏན་དང་པོའི་སས་བསྡུས་པའི་
ཕྱིར། ས་དགུ་པོ་གང་ཡང་རུང་བ་ནས་སྲིད་རྩེར་སྐྱེ་བ་དེའི་ཚེ་ན་མ་རིག་པ་
མ་གཏོགས་ཡན་ལག་ལྷག་མ་གཞན་རྣམས་ས་མཚུངས་ཏེ། དེ་རྣམས་སྲིད་
རྩེའི་སས་བསྡུས་ཡིན་པའི་ཕྱིར། མ་རིག་པ་མི་མཚུངས་ཏེ། དེའི་ཚེ་ན་མ་
570

། རྟེན་འབྲེལ་མཐའ་དཔྱོད་
རིག་པ་ཅི་ཡང་མེད་ཀྱི་སས་བསྡུས་པའི་ཕྱིར། དེས་བར་པ་རྣམས་རིགས་
འགྲེའོ། །དེའི་སྒྲུབ་བྱེད་ནི། ས་དགུ་པོ་གང་ཡང་རུང་བ་ནས། འདོད་པར་
སྐྱེ་བ་དེའི་ཚེ་ན་འདུ་བྱེད་ཀྱི་རྟེན་འབྲེལ་དེ་འདོད་པའི་སས་བསྡུས་ཡིན་ཏེ
དེའི་ཚེ་འདུ་བྱེད་ཀྱི་རྟེན་འབྲེལ་དེ་འདོད་པའི་རྣམ་སྨིན་འཕེན་བྱེད་ཀྱི་ལས་་་་
ཡིན་པ་གང་ཞིག 
ས་གཞན་གྱི་ལས་ཀྱིས་ས་གཞན་གྱི་རྣམ་སྨིན་འཕེན་པ་
མེད་པའི་ཕྱིར། 
དེའི་ཚེ་ན་རྣམ་ཤེས་ཀྱི་རྟེན་འབྲེལ་དེ་འདོད་པའི་སས་
བསྡུས་ཡིན་ཏེ། 
དེ་འདོད་པའི་རྣམ་སྨིན་འཕེན་བྱེད་ཀྱི་ལས་ཀྱི་བག་ཆགས་
བསྒོམ་མ་ཐག་པའི་གཙོ་བོ་རྣམ་རིག་ཡིན་པའི་ཕྱིར
། དེའི་ཚེ་ན་མིང་
གཟུགས་ནས་ཚོར་བའི་བར་གྱི་རྟེན་འབྲེལ་རྣམས་འདོད་པའི་སས་བསྡུས་་་་་
ཡིན་ཏེ། 
དེ་རྣམས་འདོད་པའི་རྣམ་སྨིན་འཕེན་བྱེད་ཀྱི་ལས་ཀྱིས་འཕངས་
འབྲས་ཡིན་པ་གང་ཞིག 
ས་གཞན་གྱི་ལས་ཀྱི་ས་གཞན་གྱི་རྣམ་སྨིན་འཕེན་
པ་མེད་པའི་ཕྱིར། ། 
དེའི་ཚེ་ན་སྲེད་ལེན་གྱི་རྟེན་འབྲེལ་གཉིས་པོ་དེ་འདོད་
པའི་སས་བསྡུས་ཡིན་ཏེ། 
འདོད་པའི་རྣམ་སྨིན་འགྲུབ་བྱེད་ཀྱི་ལས་ལ་གསོས་
འདེབས་བྱེད་ཀྱི་ཉོན་མོངས་གང་ཞིག 
ས་གཞན་གྱི་ཉོན་མོངས་པས་ས་
གཞན་གྱི་རྣམ་སྨིན་འགྲུབ་བྱེད་ཀྱི་ལས་ལ་གསོས་འདེབས་པ་མེད་པའི་ཕྱིར
དེའི་ཚེ་ན་སྲིད་པའི་རྟེན་འབྲེལ་དེ་འདོད་པའི་སས་བསྡུས་ཡིན་ཏེ
། དེ་
འདོད་པའི་རྣམ་སྨིན་འགྲུབ་བྱེད་ཀྱི་ལས་ཡིན་པ་གང་ཞིག 
ས་གཞན་གྱི་ལས་
ཀྱིས་ས་གཞན་གྱི་རྣམ་སྨིན་འགྲུབ་པ་མེད་པའི་ཕྱིར
། དེའི་ཚེ་ན་སྐྱེ་བའི་རྟེན་
འབྲེལ་དང་རྒ་ཤིའི་རྟེན་འབྲེལ་གཉིས་པོ་དེ་འདོད་པའི་སས་བསྡུས་ཡིན་ཏེ
571

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
དེ་གཉིས་པོ་དེ་འདོད་པའི་རྣམ་སྨིན་འགྲུབ་བྱེད་ཀྱི་ལས་ཀྱི་གྲུབ་འབྲས་ཡིན་པས་
པའི་ཕྱིར། ས་དགུ་པོ་གང་ཡང་རུང་བ་ནས་འདོད་པར་སྐྱེ་བ་དེའི་ཚེ་ན་མ་
རིག་པ་འདོད་པའི་སས་བསྡུས་ཡིན་པའི་དོན་ལ། ཁ་ཅིག ས་དགུ་པོ་གང་
ཡང་རུང་བ་ནས་འདོད་པར་སྐྱེ་བ་དེའི་ཚེ་ན་མ་རིག་པ་འདོད་པའི་སས་་་་༌་་
བསྡུས་ཡིན་པར་ཐལ། འདོད་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་
དུ་གྱུར་པའི་ཉོན་མོངས་ཅན་གྱི་མ་རིག་པ་འདོད་པའི་སས་བསྡུས་པའི་ཕྱིར།
མ་གྲུབ་ན། དེར་ཐལ། དེ་འདོད་པའི་སས་བསྡུས་དང་བསམ་གཏན་དང་
པོའི་སས་བསྡུས་གང་རུང་གང་ཞིག ཕྱི་མ་མ་ཡིན་པའི་ཕྱིར། ཕྱི་མ་མ་གྲུབ་
ན། དེར་ཐལ། འདོད་པ་ལ་འདོད་ཆགས་དང་མ་བྲལ་བའི་གང་ཟག་གི་
རྟེན་ལ་འདོད་པའི་རྣམ་སྨིན་འཕེན་བྱེད་ཀྱི་ལས་གསོག་དགོས་པ་གང་ཞིག
འདོད་པ་ལ་འདོད་ཆགས་དང་མ་བྲལ་བའི་གང་ཟག་གི་རྒྱུད་ལ་བསམ་གཏན་
དང་པོ་ཡན་ཆད་ཀྱི་སས་བསྡུས་ཀྱི་ཉོན་མོངས་པའི་ཕྱིར། དང་པོ་དེར་ཐལ།
དེའི་རྟེན་ལ་ངན་སོང་གི་རྣམ་སྨིན་འཕེན་བྱེད་ཀྱི་ལས་གསོག་དགོས་པ་གང་་་་
ཞིག རྒྱུ་མཚན་མཚུངས་པའི་ཕྱིར། དང་པོ་དེར་ཐལ། འདོད་པ་ལ་འདོད་
ཆགས་དང་བྲལ་བའི་གང་ཟག་གི་རྟེན་ལ་ངན་སོང་བའི་རྣམ་སྨིན་འཕེན་བྱེད་
ཀྱི་ལས་གསོག་པ་མེད་པའི་ཕྱིར་ཏེ། དེའི་རྒྱུད་ལ་ངན་སོང་བའི་རྣམ་སྨིན་
འཕེན་བྱེད་ཀྱི་ལས་མེད་པའི་ཕྱིར་ཏེ། དེའི་རྒྱུད་ལ་བསོད་ནམས་མ་ཡིན་
པའི་ལས་མེད་པའི་ཕྱིར་ཏེ། དེའི་རྒྱུད་ལ་མི་དགེ་བའི་ལས་མེད་པའི་ཕྱིར། །
མ་གྲུབ་ན། དེ་ཆོས་ཅན། ཁྱོད་ཀྱི་རྒྱུད་ལ་དེ་མེད་པར་ཐལ། ཁྱོད་ཀྱི་རྒྱུད་
572

རྟེན་འབྲེལ་མཐའ་དཔྱོད་
ལ་མི་དགེ་བའི་སེམས་མེད་པའི་ཕྱིར། ཁྱབ་སྟེ། མི་དགེ་བའི་སེམས་ཡིན་ན།
རང་གི་འཁོར་དུ་བྱུང་བའི་མི་དགེ་བའི་ལས་ཡོད་དགོས་པའི་ཕྱིར
། རྩ་
རྟགས་གྲུབ་སྟེ། ། ཁྱོད་ཀྱི་རྒྱུད་ལ་འདོད་པའི་མི་དགེ་བའི་སེམས་མེད་པའི་
ཕྱིར། ཁྱབ་སྟེ། 
མི་དགེ་བའི་སེམས་ཡིན་ན་འདོད་པའི་མི་དགེ་བའི་སེམས་
ཡིན་དགོས་པའི་ཕྱིར་ཏེ། 
ཁམས་གོང་མའི་སས་བསྡུས་ཀྱི་མི་དགེ་བའི་སེམས་
མེད་པའི་ཕྱིར་ཏེ། 
དེའི་སས་བསྡུས་ཀྱི་མི་དགེ་བའི་ལས་མེད་པའི་ཕྱིར། །
གོང་གི་རྟགས་གྲུབ་སྟེ། ཁྱོད་ཀྱི་རྒྱུད་ལ་འདོད་པའི་ཉོན་མོངས་མེད་པའི་
ཕྱིར་ཏེ། 
ཁྱོད་འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་པའི་
ཕྱིར། རྩ་བའི་རྟགས་གཉིས་པ་གྲུབ་སྟེ། དེའི་རྒྱུད་ལ་བསམ་གཏན་དང་
པོའི་སས་བསྡུས་ཀྱི་ཉོན་མོངས་མེད་པའི་ཕྱིར་ཏེ། དེའི་རྒྱུད་ལ་བསམ་གཏན་
དང་པོའི་དངོས་གཞིའི་སས་བསྡུས་ཀྱི་ཉོན་མོངས་མེད་པའི་ཕྱིར། ཁྱབ་སྟེ།
བསམ་གཏན་དང་པོའི་སས་བསྡུས་ཀྱི་ཉོན་མོངས་ཡིན་ན
། བསམ་གཏན་
དང་པོའི་དངོས་གཞིའི་སས་བསྡུས་ཀྱི་ཉོན་མོངས་ཡིན་དགོས་པའི་ཕྱིར་ཏེ
བསམ་གཏན་དང་པོའི་ཉེར་བསྡོགས་ཀྱི་སས་བསྡུས་ཀྱི་ཉོན་མོངས་མེད་པའི་ས་
ཕྱིར་ཏེ། ཉེར་བསྡོགས་ཉོན་མོངས་ཅན་མེད་པའི་ཕྱིར། གོང་གི་རྟགས་མ་
གྲུབ་ན། 
དེའི་རྒྱུད་ལ་བསམ་གཏན་དང་པོའི་དངོས་གཞིའི་སས་བསྡུས་ཀྱི་
ཉོན་མོངས་པ་མེད་པར་ཐལ། དེའི་རྒྱུད་ལ་བསམ་གཏན་དང་པོའི་དངོས་
གཞིའི་སས་བསྡུས་ཀྱི་སེམས་མེད་པའི་ཕྱིར། ཁྱབ་སྟེ། དེའི་སས་བསྡུས་པའི་
ཉོན་མོངས་ཡིན་ན་རང་དང་མཚུངས་ལྡན་གྱི་དེའི་སས་བསྡུས་ཀྱི་སེམས་ཀྱི་་་
573

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
འཁོར་དུ་བྱུང་བས་ཁྱབ་པའི་ཕྱིར་ཏེ། དེ་ཡིན་ན་དེའི་སས་བསྡུས་ཀྱི་སེམས་
བྱུང་ཡིན་དགོས་པའི་ཕྱིར་ཏེ། ཉོན་མོངས་ཡིན་ན་སེམས་བྱུང་ཡིན་དགོས་
པའི་ཕྱིར། གོང་གི་རྟགས་མ་གྲུབ་ན། དེའི་རྒྱུད་ལ་བསམ་གཏན་དང་པོའི་
དངོས་གཞིའི་སས་བསྡུས་པའི་སེམས་མེད་པར་ཐལ། དེ་ཐོབ་ལ་མ་ཉམས་
པའི་གང་ཟག་ཡིན་ན་འདོད་པ་ལ་འདོད་ཆགས་དང་བྲལ་པའི་གང་ཟག་ཡིན་
དགོས་པའི་ཕྱིར། ། དེ་བཞིན་དུ་ས་དགུ་པོ་གང་ཡང་རུང་བ་ནས་བསམ་
གཏན་དང་པོར་སྐྱེ་བ་དེའི་ཚེ་ན་མ་རིག་པ་འདོད་པའི་སས་བསྡུས་ཡིན་ཏེ། །
བསམ་གཏན་དང་པོའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་པའི་
ཉོན་མོངས་ཅན་གྱི་མ་རིག་པ་དེ་འདོད་པའི་སས་བསྡུས་ཡིན་པའི་ཕྱིར་ཏེ། །
བསམ་གཏན་དང་པོའི་ཉེར་བསྡོགས་ཀྱི་སས་བསྡུས་པའི་འཇིག་རྟེན་པའི་་་་་
བར་ཆད་མེད་ལམ་གྱི་ཀུན་སློང་དུ་གྱུར་པའི་ཉོན་མོངས་ཅན་གྱི་མ་རིག་པ་དེ།།
འདོད་པའི་སས་བསྡུས་གང་ཞིག བསམ་གཏན་དང་པོའི་རྣམ་སྨིན་འཕེན་
བྱེད་ཀྱི་ལམ་ཡིན་ན་དེའི་ཉེར་བསྡོགས་ཀྱི་སས་བསྡུས་པའི་འཇིག་རྟེན་པའི་་
བར་ཆད་མེད་ལམ་འཁོར་དང་བཅས་པའི་སས་བསྡུས་པས་ཁྱབ་པའི་ཕྱིར། །
དང་པོ་དེར་ཐལ། དེ་འདོད་པའི་སས་བསྡུས་དང་། བསམ་གཏན་དང་
པོའི་སས་བསྡུས་གང་རུང་གང་ཞིག དེ་བསམ་གཏན་དང་པོའི་སས་བསྡུས་
མ་ཡིན་པའི་ཕྱིར། དེར་ཐལ། དེ་དེའི་ཉེར་བསྡོགས་ཀྱི་སས་བསྡུས་ཀྱང་མ་
ཡིན། དེ་དེའི་དངོས་གཞིའི་སས་བསྡུས་ཀྱང་མ་ཡིན་པའི་ཕྱིར། དང་པོ་
གྲུབ་སྟེ། དེའི་ཉེར་བསྡོགས་ཀྱི་སས་བསྡུས་ཀྱི་ཉོན་མོངས་མེད་པའི་ཕྱིར། །
574

རྟེན་འབྲེལ་མཐའ་དཔྱོད།
གཉིས་པ་གྲུབ་སྟེ། 
བསམ་གཏན་གྱི་དངོས་གཞི་ཐོབ་པའི་གང་ཟག་གི་རྒྱུད་
ལ་དེ་མེད་པའི་ཕྱིར་ཏེ། 
དེ་འདྲའི་གང་ཟག་གིས་བསམ་གཏན་དང་པོའི་
ཉེར་བསྡོགས་སྒོམ་པ་མེད་པའི་ཕྱིར། དེས་དེ་སྒོམ་པ་ལ་དགོས་པ་མེད་པའི་
ཕྱིར། གཞན་ཡང་། 
བསམ་གཏན་དང་པོའི་རྣམ་སྨིན་འཕེན་བྱེད་ཀྱི་ལས་
ཀྱི་ཀུན་སློང་དུ་གྱུར་པའི་ཉོན་མོངས་ཅན་གྱི་མ་རིག་པ་དེ་འདོད་པའི་སས་་་་་
བསྡུས་ཡིན་པར་ཐལ། 
བསམ་གཏན་དང་པོའི་ཉེར་བསྡོགས་སྐད་ཅིག་དང་
པོའི་ཀུན་སློང་དུ་གྱུར་པའི་ཉོན་མོངས་ཅན་གྱི་མ་རིག་པ་དེ་འདོད་པའི་སས་་་་
བསྡུས་ཡིན་པའི་ཕྱིར་ཏེ། 
དེ་དེ་དང་བསམ་གཏན་དང་པོའི་སས་བསྡུས་གང་
རུང་གང་ཞིག ཕྱི་མ་མ་ཡིན་པའི་ཕྱིར། མ་གྲུབ་ན། དེར་ཐལ། བསམ་
གཏན་དང་པོའི་ཉེར་བསྡོགས་སྐད་ཅིག་དང་པོའི་ཀུན་སློང་ལ་གནས་བཞིན་
པའི་གང་ཟག་ཡིན་ན་བསམ་གཏན་དང་པོའི་ཉེར་བསྡོགས་སྐད་ཅིག་དང་པོ་་
ཙམ་ཡང་མ་ཐོབ་པའི་གང་ཟག་ཡིན་དགོས། དེ་སྐད་ཅིག་དང་པོ་ཙམ་ཡང་
མ་ཐོབ་པའི་གང་ཟག་གི་རྒྱུད་ལ་བསམ་གཏན་དང་པོའི་སས་བསྡུས་ཀྱི་ཉོན་་་་
མོངས་མེད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་ཀྱི་རྒྱུད་ལ་དེ་མེད་
པར་ཐལ། 
ཁྱོད་ཀྱི་རྒྱུད་ལ་དེ་འདྲའི་ཤེས་པ་མེད་པའི་ཕྱིར་ཏེ། ཁྱོད་བསམ་
གཏན་དང་པོའི་ཉེར་བསྡོགས་སྐད་ཅིག་དང་པོ་ཙམ་ཡང་མ་ཐོབ་པའི་གང་་་་
ཟག་ཡིན་པའི་ཕྱིར། ། 
ས་དགུ་པོ་གང་ཡང་རུང་བ་ནས་བསམ་གཏན་གཉིས་
པར་སྐྱེ་བ་དེའི་ཚེ་ན་མ་རིག་པ་བསམ་གཏན་དང་པོའི་སས་བསྡུས་ཡིན་ཏེ
བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་དུ་གྱུར་་་་
575

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པོའི་ཉོན་མོངས་ཅན་གྱི་མ་རིག་པ་དེ་བསམ་གཏན་དང་པོའི་སས་བསྡུས་ཡིན་
པའི་ཕྱིར་ཏེ། དེ་བསམ་གཏན་དང་པོའི་སས་བསྡུས་དང་། འདོད་པའི་
སས་བསྡུས་དང་། བསམ་གཏན་གཉིས་པ་ཡན་ཆད་ཀྱི་སས་བསྡུས་གང་རུང་
གང་ཞིག་ཕྱི་མ་རྣམས་མ་ཡིན་པའི་ཕྱིར། དེ་འདོད་པའི་སས་བསྡུས་མ་
ཡིན་ཏེ། བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་
ལ་གནས་བཞིན་པའི་གང་ཟག་གི་རྒྱུད་ལ་འདོད་པའི་ཉོན་མོངས་མེད་པའི་
ཕྱིར་ཏེ། དེ་ཡིན་ན་འདོད་པ་ལ་འདོད་ཆགས་དང་བྲལ་བའི་གང་ཟག་ཡིན་
དགོས་པའི་ཕྱིར་ཏེ། དེ་ཡིན་ན་བསམ་གཏན་དང་པོའི་དངོས་གཞིའི་སྙོམས་
འཇུག་ཐོབ་པའི་གང་ཟག་ཡིན་དགོས་པའི་ཕྱིར་ཏེ། དེ་ཐོབ་རྗེས་སུ་བསམ་
གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་གསོག་དགོས་པའི་ཕྱིར་ཏེ། །
དེའི་རྗེས་སུ་བསམ་གཏན་གཉིས་པའི་ཉེར་བསྡོགས་བསྒོམ་དགོས་པའི་ཕྱིར།
དེ་བསམ་གཏན་གཉིས་པ་ཡན་ཆད་ཀྱི་སས་བསྡུས་པ་མ་ཡིན་ཏེ། དེ་བསམ་
གཏན་གཉིས་པའི་སས་བསྡུས་ཀྱང་མ་ཡིན། བསམ་གཏན་གསུམ་པ་ཡན་
ཆད་ཀྱི་སས་བསྡུས་ཀྱང་མ་ཡིན་པའི་ཕྱིར། ཕྱི་མ་སླ། དང་པོ་དེར་ཐལ། དེ་
བསམ་གཏན་གཉིས་པའི་ཉེར་བསྡོགས་ཀྱི་སས་བསྡུས་ཀྱང་མ་ཡིན། དེ་དེའི་
དངོས་གཞིའི་སས་བསྡུས་ཀྱང་མ་ཡིན་པའི་ཕྱིར། དང་པོ་སླ། གཉིས་པ་
དེར་ཐལ། བསམ་གཏན་གཉིས་པའི་དངོས་གཞི་ཐོབ་པའི་གང་ཟག་གིས་
བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་གསོག་པ་མེད་པའི་་་་
ཕྱིར་ཏེ། དེས་དེའི་ཉེར་བསྡོགས་སྒོམ་པ་མེད་པའི་ཕྱིར་ཏེ། དེ་ལྟར་སྒོམ་པ་
576

རྟེན་འབྲེལ་མཐའ་དཔྱོད།
ལ་དགོས་པ་མེད་པའི་ཕྱིར་ཟེར་ན། ། དམན་ལམ་སྔོན་དུ་མ་སོང་བའི་བྱང་
སེམས་འཕགས་པ་ཆོས་ཅན། འདོད་པ་ལ་འདོད་ཆགས་དང་བྲལ་བའི་གང་
ཟག་ཡིན་པར་ཐལ། 
བསམ་གཏན་དང་པོའི་དངོས་གཞི་ཐོབ་ལ་མ་ཉམས་
པའི་གང་ཟག་ཡིན་པའི་ཕྱིར། ཁྱབ་པ་ཁས། འདོད་ན། ཁྱོད་ཀྱི་རྒྱུད་ལ་
འདོད་པའི་འདོད་ཆགས་མེད་པར་ཐལ་ལོ། །རྟགས་ཁྱབ་ཁས། འདོད་ན།
བཀག་ཟིན། དམ་བཅའ་དེ་རྣམས་ལ་སྐྱོན་འཕེན་པ་ཁ་ཅིག 
བསམ་གཏན་
གཉིས་པའི་རྣམ་སྨིན་འཕེན་བྱེད་ཀྱི་ལས་ཀྱི་ཀུན་སློང་ལ་གནས་བཞིན་པའི་ཕྱི་
རོལ་པ་ཆོས་ཅན། 
ཁྱོད་འདོད་པ་ལ་འདོད་ཆགས་དང་བྲལ་བའི་གང་ཟག་
ཡིན་པར་ཐལ། 
བསམ་གཏན་གཉིས་པའི་རྣམ་སྨིན་འཕེན་བྱེད་ཀྱི་ལས་ཀྱི་
ཀུན་སློང་ལ་གནས་བཞིན་པའི་གང་ཟག་ཡིན་པའི་ཕྱིར། ཁྱབ་པ་ཁས།
རྟགས་གྲུབ་སྟེ། ཆོས་ཅན་དེ་ཡིན་པའི་ཕྱིར་ཏེ། བསམ་གཏན་གཉིས་པའི་
རྣམ་སྨིན་འཕེན་བྱེད་ཀྱི་ལས་གསོག་བཞིན་པའི་ཕྱི་རོལ་པ་ཡོད་པའི་ཕྱིར་ཏེ
དེར་སྐྱེ་བའི་དེ་ཡོད་པའི་ཕྱིར། གཞན་ཡང་། བསམ་གཏན་དང་པོའི་ཉེར་
བསྡོགས་སྐད་ཅིག་དང་པོ་ཙམ་ཡང་མ་ཐོབ་པའི་གང་ཟག་དེ་ཆོས་ཅན
ཁྱེད་ཀྱི་རྒྱུད་ལ་བསམ་གཏན་དང་པོའི་སས་བསྡུས་ཀྱི་ཉོན་མོངས་ཡོད་པར་་་
ཐལ། 
ཁྱོད་འཆིང་བ་ཀུན་ལྡན་གྱི་གང་ཟག་ཡིན་པའི་ཕྱིར། གཞན་ཡང་།
བསམ་གཏན་དང་པོའི་ཉེར་བསྡོགས་ཀྱི་སས་བསྡུས་པའི་ཉོན་མོངས་ཡོད་་་་་་
པར་ཐལ། དེས་བསྡུས་པའི་འདོད་ཆགས་ཡོད་པའི་ཕྱིར་ཏེ། དེས་བསྡུས་
པའི་ཤིན་སྦྱངས་ཀྱི་བདེ་བ་ལ་ཆགས་པའི་འདོད་ཆགས་ཡོད་པའི་ཕྱིར
། ཁྱབ་
577

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
སྟེ། འདོད་པ་ལ་ཆགས་པའི་འདོད་ཆགས་ཡིན་ན་འདོད་པའི་སས་བསྡུས་ཀྱི་
འདོད་ཆགས་ཡིན་དགོས་པའི་ཕྱིར་ཏེ། དེ་ཡིན་ན་འདོད་པའི་འདོད་ཆགས་
ཡིན་དགོས་པའི་ཕྱིར། རྩ་རྟགས་གྲུབ་སྟེ། དེས་བསྡུས་པའི་ཤིན་སྦྱངས་ཀྱི་
བདེ་བ་ཁྱད་པར་ཅན་ཡོད་པའི་ཕྱིར་ཞེས་ཟེར། རང་རེས་གོང་དུ་ས་དགུ་པོ་
གང་ཡང་རུང་བ་ནས་སྲིད་རྩེར་སྐྱེ་བ་དེའི་ཚེ། ། མ་རིག་པ་མ་གཏོགས་ཡན་
ལག་ལྷག་མ་རྣམས་སྲིད་རྩེའི་སས་བསྡུས་ཡིན་བྱས་པ་ལ་ཁོ་ན་རེ། དེའི་ཚེ་
མིང་གཟུགས་ཀྱི་རྟེན་འབྲེལ་དེ་སྲིད་རྩེའི་སས་བསྡུས་ཡིན་པར་ཐལ། དམ་
བཅའ་འཐད་པའི་ཕྱིར། འདོད་ན། སྲིད་རྩེའི་རྟེན་ལ་མིང་གཟུགས་ཀྱི་རྟེན་
འབྲེལ་ཡོད་པར་ཐལ་ལོ། །འདོད་ན། དེའི་རྟེན་ཅན་གྱི་གང་ཟག་གི་རྒྱུད་ལ་
མིང་གཟུགས་ཀྱི་རྟེན་འབྲེལ་ཡོད་པར་ཐལ་ལོ། །འདོད་ན། དེའི་རྒྱུད་ལ་
གཟུགས་ཀྱི་རྟེན་འབྲེལ་ཡོད་པར་ཐལ་ལོ། །འདོད་ན། དེའི་རྒྱུད་ལ་
གཟུགས་ཡོད་པར་ཐལ་ལོ། །འདོད་ན་སླ། གཞན་ཡང་། ས་དགུ་པོ་གང་
ཡང་རུང་བ་ནས་སྲིད་རྩེར་སྐྱེ་བའི་ཚེ་སྐྱེ་མཆེད་དྲུག་གི་རྟེན་འབྲེལ་དེ་སྲིད་་་་་
རྩེའི་སས་བསྡུས་ཡིན་པར་ཐལ། དམ་བཅའ་འཐད་པའི་ཕྱིར། འདོད་ན། །
སྲིད་རྩེའི་རྟེན་ཅན་གྱི་གང་ཟག་གི་རྒྱུད་ལ་དེ་ཡོད་པར་ཐལ་ལོ། །འདོད་ན། །
དེའི་རྒྱུད་ལ་མིག་གི་སྐྱེ་མཆེད་ཀྱི་རྟེན་འབྲེལ་ཡོད་པར་ཐལ་ལོ། ། འདོད་ན། །
དེའི་རྒྱུད་ལ་མིག་ཡོད་པར་ཐལ་ལོ། །འདོད་ན་སླ་ཟེར་ན། དེ་གཉིས་རྩ་བར་
མ་ཁྱབ་སྟེ། སྲིད་རྩེའི་གང་ཟག་གི་རྒྱུད་ལ་མིང་གཟུགས་ཀྱི་རྟེན་འབྲེལ་མེད་
ཀྱང་མིང་གཟུགས་ཅི་རིགས་པའི་རྟེན་འབྲེལ་དང་། སྐྱེ་མཆེད་དྲུག་གི་རྟེན་
578

རྟེན་འབྲེལ་མཐའ་དཔྱོད །
འབྲེལ་མེད་ཀྱང་སྐྱེ་མཆེད་དྲུག་ཅི་རིགས་པའི་རྟེན་འབྲེལ་ཡོད་པའི་ཕྱིར་ཏེ།།
དེའི་རྒྱུད་ལ་མིང་གི་རྟེན་འབྲེལ་དང་ཡིད་ཀྱི་སྐྱེ་མཆེད་ཀྱི་རྟེན་འབྲེལ་རྣམས་་་་
ཡོད་པའི་ཕྱིར། ཡང་ཁོ་ན་རེ། ཡན་ལག་བཅུ་གཉིས་ཀྱི་ནང་ཚན་དུ་གྱུར་
པའི་ཚོར་བ་དེ་ལ་མིག་གི་འདུས་ཏེ་རེག་པ་ལས་བྱུང་བའི་ཚོར་བ་ནས། ཡིད་
ཀྱི་འདུས་ཏེ་རེག་པ་ལས་བྱུང་བའི་ཚོར་བའི་བར་དྲུག་ཏུ་འདོད་པ་མི་འཐད་་་་
པར་ཐལ། ཡན་ལག་བཅུ་གཉིས་ཀྱི་ནང་ཚན་དུ་གྱུར་པའི་མིག་གི་འདུས་ཏེ་
རེག་པ་ལས་བྱུང་བའི་ཚོར་བ་མེད་པའི་ཕྱིར། མ་གྲུབ་ན། གཟུགས་ཁམས་
པའི་གང་ཟག་གི་རྒྱུད་ལ་དེ་ཡོད་པར་ཐལ། དེ་ཡོད་པའི་ཕྱིར། འདོད་ན།
བསམ་གཏན་གཉིས་པ་བའི་གང་ཟག་གི་རྒྱུད་ལ་དེ་ཡོད་པར་ཐལ་ལོ། །ཟེར་
ན༑ མ་ཁྱབ། འདོད་ན། བསམ་གཏན་གཉིས་པ་བའི་གང་ཟག་གི་རྒྱུད་ཀྱི་
དེ་ཆོས་ཅན། བསམ་གཏན་གཉིས་པའི་སས་བསྡུས་ཡིན་པར་ཐལ། བསམ་
གཏན་གཉིས་པར་སྐྱེས་པའི་ཆ་ཤས་སུ་གྱུར་པའི་ཚོར་བའི་རྟེན་འབྲེལ་ཡིན་་་་
པའི་ཕྱིར། འདོད་མི་ནུས་ཏེ། བསམ་གཏན་དང་པོའི་སས་བསྡུས་ཡིན་པའི་
ཕྱིར་ཏེ། བསམ་གཏན་གཉིས་པ་བའི་གང་ཟག་གི་རྒྱུད་ཀྱི་མིག་གི་ཤེས་པ་
ཡིན་པའི་ཕྱིར། ཁྱབ་སྟེ། མཛོད་ལས། གཉིས་པ་སོགས་ན་ལུས་མིག་དང་། །
རྣ་བའི་རྣམ་ཤེས་རྣམ་རིག་བློ། །གང་ཡིན་དེ་ནི་དང་པོར་གཏོགས། །ཞེས་
གསུངས་པའི་ཕྱིར་ཟེར། ཡང་ཁོ་ན་རེ། སྲིད་རྩེའི་སས་བསྡུས་ཀྱི་ཡན་ལག་
བཅུ་གཉིས་ཀྱི་ནང་ཚན་དུ་གྱུར་པའི་མ་རིག་པ་མེད་པར་ཐལ། དམ་བཅའ་
འཐད་པའི་ཕྱིར། འདོད་ན། ཡན་ལག་བཅུ་གཉིས་ཀྱི་ནང་ཚན་དུ་གྱུར་
579

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
པའི་མ་རིག་པ་ཡིན་ན་ཅི་ཡང་མེད་མན་ཆད་ཀྱི་སས་བསྡུས་ཡིན་དགོས་པར་
ཐལ། འདོད་པའི་ཕྱིར། འདོད་ན། ཅི་ཡང་མེད་མན་ཆད་ཀྱི་སས་བསྡུས་
ཀྱི་ཉོན་མོངས་སྤངས་པའི་གང་ཟག་ཡིན་ན་ཡན་ལག་བཅུ་གཉིས་ཀྱི་ནང་ཚན་
དུ་གྱུར་པའི་མ་རིག་པ་སྤངས་པའི་གང་ཟག་ཡིན་དགོས་པར་ཐལ། འདོད་
པའི་ཕྱིར། འདོད་ན། ཅི་ཡང་མེད་མན་ཆད་ཀྱི་ཉོན་མོངས་སྤངས་པའི་
ཕྱིར་མི་འོང་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། དེ་
ཡོད་པའི་ཕྱིར་ཏེ། འདོད་ཉོན་སྤངས་པའི་དེ་ཡོད་པའི་ཕྱིར། འདོད་ན།
དེ་ཆོས་ཅན། འཁོར་བའི་རྩ་བར་གྱུར་པའི་ཉོན་མོངས་ཅན་གྱི་མ་རིག་པ་
སྤངས་པའི་གང་ཟག་ཡིན་པར་ཐལ་ལོ། །འདོད་ན། འཁོར་བ་སྤངས་པའི་
གང་ཟག་ཡིན་པར་ཐལ་ལོ། །ཟེར་ན། གོང་དུ་འདོད་མི་ནུས་སོ། །
དགུ་པ་ཇི་ལྟར་སྒོམ་པའི་ཚུལ་བཤད་པ།
༈ དགུ་པ་ཇི་ལྟར་སྒོམ་པའི་ཚུལ་ནི། ཀུན་ནས་ཉོན་མོངས་ཕྱོགས་ཀྱི་
རྟེན་འབྲེལ་ཡན་ལག་བཅུ་གཉིས་པོ་དེ་ལུགས་མཐུན་དང་ལུགས་མི་མཐུན་དུ་་
སྒོམ་ཚུལ་ཡོད་དེ། མ་རིག་པའི་རྐྱེན་གྱིས་འདུ་བྱེད་བྱུང་བ་ནས། ཚོར་བ་
ལས་རང་གི་འབྲས་བུར་གྱུར་པའི་སྲེད་པ་བྱུང་བ་སོགས་སུ་སྒོམ་པ་ལུགས་་་་་
མཐུན་དང་། རྒ་ཤི་བྱུང་། རྒ་ཤི་དེ་གང་ལས་བྱུང་ན་དེ་སྐྱེ་བ་ལས་བྱུང་ཞེས་
པ་ནས། སྲེད་པ་དེ་རང་གི་རྒྱུར་གྱུར་པའི་ཚོར་བའི་རྐྱེན་གྱིས་བྱུང་བ་སོགས་
སུ་སྒོམ་པ་ནི་ལུགས་ལྡོག་ཏུ་སྒོམ་པའི་རིམ་པ་ཡིན་པའི་ཕྱིར། རྣམ་བྱང་
ཕྱོགས་ཀྱི་རྟེན་འབྲེལ་ཡན་ལག་བཅུ་གཉིས་ལུགས་འབྱུང་དང་། ལུགས་ལྡོག་
580

། རྟེན་འབྲེལ་མཐའ་དཔྱོད་
ཏུ་སྒོམ་ཚུལ་ཡོད་དེ། མ་རིག་པ་འགགས་པས་འདུ་བྱེད་འགག་པ་སོགས་སུ་
སྒོམ་པ་ན་ལུགས་མཐུན་དང་དེའི་རྒ་ཤི་འགགས་སོ། །རྒ་ཤི་གང་འགགས་
པས་འགགས་ན། སྐྱེ་བ་འགགས་པས་འགགས་སོ། །སྙམ་པ་སོགས་སུ་
བསྒོམ་པ་ནི། ། ལུགས་ལྡོག་ཏུ་སྒོམ་པའི་རིམ་པ་ཡིན་པའི་ཕྱིར་ཏེ། ཀུན་
བཏུས་ལས། ལུགས་དང་མཐུན་པ་དང་། ལུགས་དང་མི་མཐུན་པ་ཇི་ལྟ་བུ་
ཞེ་ན། ཀུན་ནས་ཉོན་མོངས་པའི་ལུགས་དང་མཐུན་པ་དང་། ལུགས་དང་
མི་མཐུན་པ་དང་། རྣམ་པར་བྱང་བའི་ལུགས་དང་མཐུན་པ་དང་། ལུགས་
དང་མི་མཐུན་པས་ཀྱང་རྟེན་ཅིང་འབྲེལ་པར་འབྱུང་བའི་ལུགས་དང་མཐུན་་
པ་དང་། ལུགས་དང་མི་མཐུན་པ་བསྟན་པར་བལྟའོ། །ཞེས་གསུངས་པའི་
ཕྱིར།
1:| ཀྱ་བཅུ་པ་དེ་ལྟར་སྒོམ་པའི་ཕན་ཡོན་བཤད་པ།
༈ བཅུ་པ་དེ་ལྟར་སྒོམ་པའི་ཕན་ཡོན་ནི། དེ་ལྟར་རྟེན་འབྲེལ་ལུགས་
མཐུན་དང་། ལུགས་མི་མཐུན་པར་བསྒོམས་པ་ཆོས་ཅན། ཕན་ཡོན་ཁྱད་
པར་ཅན་དང་ལྡན་ཏེ། འཁོར་བར་འཇུག་ལྡོག་ལ་མཁས་ཤིང་། དེ་ལ་
འདོར་ལེན་བྱས་པས་ཕན་བདེ་མ་ལུས་པའི་འབྱུང་གནས་སངས་རྒྱས་ཀྱི་གོ་
འཕང་ཐོབ་པར་འགྱུར་བའི་ཕན་ཡོན་ཡོད་པའི་ཕྱིར། དེ་ལྟར་བསྒོམས་པས་
འཁོར་བར་འཇུག་ལྡོག་ལ་མཁས་པར་ཡང་འགྱུར་ཏེ། རྒ་ཤི་བྱུང་། དེ་གང་
ལས་བྱུང་ན་སྐྱེ་བ་ལས་བྱུང་ཞེས་སོགས་དང་། རྒ་ཤི་འགགས། དེ་གང་
འགགས་པས་འགགས་ན་སྐྱེ་བ་འགགས་པས་འགགས་སོ། །ཞེས་སོགས་སུ་
58i

རྗེ་བཙུན་ཆོས་ཀྱི་རྒྱལ་མཚན་གྱི་གསུང་།
བསྒོམས་པས་སྡུག་བདེན་དང་སྡུག་བདེན་འགགས་པས་འགོག་བདེན་ལ་ས་
མཁས་པར་འགྱུར། མ་རིག་པའི་རྐྱེན་གྱིས་འདུ་བྱེད་བྱུང་བ་སོགས་དང་།
མ་རིག་པ་འགགས་པས། འདུ་བྱེད་འགགས་པ་སོགས་སུ་བསྒོམས་པས་ཀུན་
འབྱུང་དང་། ལམ་བདེན་ལ་མཁས་པར་འགྱུར་བའི་ཕྱིར། དང་པོ་གྲུབ་སྟེ།
སྐྱེ་རྒ་གཉིས་སྡུག་བདེན་ཡིན་པའི་ཕྱིར་ཏེ། དེ་གཉིས་ལས་ཉོན་གྱི་འབྲས་བུ་
མཐར་ཐུག་ཡིན་པའི་ཕྱིར། ཤེར་ཕྱིན་མན་ངག་སྙིང་པོའི་དཀའ་བའི་གནད།།
ལུང་རིག་ལམ་ནས་དྲངས་ཏེ་མ་ནོར་བར། ་ཀྱི་གསལ་མཛད་ཆོས་ཀྱི་རྒྱལ་
མཚན་དེའི་བཞེད་སྲོལ། །བརྒྱུད་འཛིན་དང་བཅས་བསྐལ་བརྒྱར་དར་རྒྱས་
ཤོག །དགེ་ལེགས་འཕེལ། ས ་ལ་རྒྱལ་ཆེ་བ་དང་། དེ་
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། ། གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང་། །
ཚིག་གི་གཟེགས་མ་རེས་ཀྱང་དུག་གསུམ་གྱི། །དྲི་མ་ཡོངས་འཁྱུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། ། ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ།།
གདངས་ཏེ་རྒྱུད་ལྔའི་འགྲོ་བ་མ་ལུས་པ། ། ངེས་ལེགས་ནོར་བུའི་མཛོད་ལ་དབང་འབྱོར་ཤོག །
ཚེ་ས་འོག་ནས་ལ་དད་པ་
582

རྫོགས་པ་ལ་་་་་་་་་་་་་་་་་
ད་ག་པ་་ ན་ བ་ ལ ང་བ་དང་
ར་ བ་ དེ་ དབྱེ་ མེ ད་ ན་ ཡིད་
བ་དང་བདེན་པ་ད །
འབྲུག་མི་ན་དབ་་བར་ན་འབད།
ད་ལ། འདས་མ་ད་ ་་ ་་་་་་་་་་་་་
དེ་བདེན་པ་བཞིན་བབས་པ་མཁྱེན་པ་
པ་བདུན ་པར་ར 1:|: ད་
དམ་པ་དག་བདག་ ཡིན་པས་སློ བ ་

གངས་ཅན་ཁྱད་ནོར་དཔེ་ཚོགས། ཐོད་ཕྲེང་ཞི་གསུམ་པ།

